{
    "20011122": {
        "title": "Καλώς ήρθατε στο ScummVM",
        "content": "Καλώς ήρθατε στο ScummVM! Το ScummVM είναι ένας διερμηνευτής της μηχανής SCUMM (Script Creation Utility για το Maniac Mansion) για Linux και Windows."
    },
    "20020113": {
        "title": "Κυκλοφορία του ScummVM 0.1.0",
        "content": "Υπάρχουν πολλές νέες αλλαγές σε αυτή τη νέα κυκλοφορία. Το Full Throttle δουλεύει πλέον καλύτερα ενώ έχει ξεκινήσει και βρίσκεται σε αρχικό στάδιο η δουλειά πάνω στο The Dig. \\[[Λήψη τώρα](/downloads/)\\]"
    },
    "20020121": {
        "title": "Νέος Σχεδιασμός του Ιστότοπου",
        "content": "Ευχαριστούμε τον Jeremy Newman (laxdragon) για το σχεδιασμό και τη συντήρηση της νέας μας ιστοσελίδας. Μπορείτε ελεύθερα να τον βομβαρδίσετε με σχόλια και προτάσεις για τον ιστότοπο."
    },
    "20020203": {
        "title": "Μεταφορά του ScummVM στο Dreamcast",
        "content": "Ο [Marcus Comstedt](https://sourceforge.net/sendmessage.php?touser=446790) πρόσφατα υπέβαλλε τη μεταφορά του ScummVM στο SEGA Dreamcast στο CVS σύστημα μας. Ο ιστότοπος του [Mark Thomas σχετικά με την Ανάπτυξη για το Dreamcast](http://www.doc.ic.ac.uk/~mbt99/dcdev/) έχει περισσότερες πληροφορίες και εικόνες για αυτήν την εξαιρετική δουλειά μεταφοράς (port). Πρόσθετες πληροφορίες για την προσομοίωση του Dreamcast μπορούν να βρεθούν στον ιστότοπο [Προσομοίωσης DC](http://www.dcemulation.com/)."
    },
    "20020214": {
        "title": "Σε μεγαλύτερη εγρήγορση από μαϊμού με εξάνθημα",
        "content": "![Zak256](/data/news/20020214.png) Η ομάδα του ScummVM σκαλίζει διαρκώς για να καταφέρει να κάνει να δουλέψουν περισσότεροι από τους αγαπημένους σας τίτλους παιχνιδιών της LucasArts. Ρίξτε μια ματιά σε αυτό το μικρό στιγμιότυπο για να σας ανοίξει η όρεξη. Θα ακολουθήσουν και άλλα στιγμιότυπα και πληροφορίες όσο έχουμε εξελίξεις."
    },
    "20020220": {
        "title": "Ημερήσιες εκδόσεις για Windows είναι πλέον διαθέσιμες",
        "content": "Ο Travis Howell μας παρέχει τη δυνατότητα να έχουμε ημερήσιες εκδόσεις ανάπτυξης του ScummVM για τα Windows διαθέσιμες για λήψη. Τα εύσημα ανήκουν επάξια στον Travis. Επίσης, διατίθεται ένας σύνδεσμος για μια έκδοση του ScummVM για Windows με SDL υποστήριξη. Αυτή η έκδοση δεν απαιτεί το Cygwin dll.  \nΑνεβάσαμε, ακόμα, μια Σελίδα Συμβατότητας στον ιστότοπό μας όπου απαντάμε στο πιο σύνηθες ερώτημα, \"Ποια παιχνίδια λειτουργούν με το ScummVM;\". Σκοπεύουμε να τηρούμε ενημερωμένη αυτή τη σελίδα όσο προχωράει η ανάπτυξη."
    },
    "20190904": {
        "title": "Φέρτε όλα τα παραδοτέα σας!",
        "content": "Η ομάδα του ScummVM ανακοινώνει με ενθουσιασμό την υποστήριξη μιας από τις δημιουργίες του John Romero, το παιχνίδι *Hyperspace Delivery Boy! (Διαστημικό Ντελίβερι)* Όλες οι γνωστές εκδόσεις υποστηρίζονται, συμπεριλαμβανομένων αυτών για Linux, Windows και PocketPC. Αν δεν έχετε στην κατοχή σας το παιχνίδι, μπορείτε να δοκιμάσετε το demo διαθέσιμο στην [ενότητα demos](/demos/)\n\nΕγκαταστήστε λοιπόν το παιχνίδι σας και βοηθήστε μας με τον κύκλο δοκιμών του χρησιμοποιώντας την [πιο πρόσφατη έκδοση ανάπτυξης (development build)](https://buildbot.scummvm.org/builds.html) του ScummVM. Αν η έκδοση του παιχνιδιού που έχετε δεν αναγνωρίζεται ή αν εντοπίσετε προβλήματα, παρακαλούμε να τα αναφέρετε στο [σύστημα αναφοράς προβλημάτων](https://bugs.scummvm.org) του ScummVM. Και όπως πάντα, καλή διασκέδαση!"
    },
    "20190912": {
        "title": "Υποστήριξη του *The Prince and the Coward (Ο Πρίγκηπας και ο Δειλός)*",
        "content": "Πριν αρκετό καιρό, το 2013, ο Kamil Zbróg και ο Łukasz Wątka, ένας φοιτητής στο πρόγραμμα GSoC (Google Summer of Code), δούλεψαν για την υποστήριξη του παιχνιδιού *The Prince and the Coward* (Ο Πρίγκηπας και ο Δειλός) ή *Książę i Tchórz*, όπως είναι ο πρωτότυπος τίτλος του στα Πολωνικά.\n\nΗ μηχανή του παιχνιδιού έπεσε σε τέλμα, ωστόσο, καθώς προσπαθούσαμε να δουλέψουμε στην Αγγλική μετάφραση. Δυστυχώς, εκείνη η δουλειά έχει ολοκληρωθεί μόλις κατά το ¼ , και χρειαζόμαστε τη βοήθειά σας.\n\nΠαρ' όλα αυτά, ανακοινώνουμε την υποστήριξη αυτού του παιχνιδιού. Όλες οι εκδόσεις που κυκλοφόρησαν υποστηρίζονται, συμπεριλαμβανομένης της πρωτότυπης Πολωνικής, της Γερμανικής κυκλοφορίας και της Ρώσικης μετάφρασης. Αν έχετε στην κατοχή σας το παιχνίδι μπορείτε να κάνετε μια δοκιμή. Θα χρειαστείτε μια από τις [ημερήσιες εκδόσεις ανάπτυξης](https://buildbot.scummvm.org/builds.html) για αυτό. Όπως πάντα, παρακαλούμε να υποβάλετε όποια προβλήματα εντοπίσετε στο [σύστημα αναφορών προβλημάτων](https://bugs.scummvm.org/) μας.\n\nΕπίσης, αν τυχαίνει να γνωρίζετε Πολωνικά, Γερμανικά, ή Ρώσικα, είστε ευπρόσδεκτοι να μας βοηθήσετε με τη μετάφραση. Σύντομες οδηγίες παρέχονται [εδώ](https://wiki.scummvm.org/index.php?title=Prince#Translation).\n\nPowodzenia!"
    },
    "20190913": {
        "title": "Επάνδρωση για την *Mission Supernova (Αποστολή Σουπερνόβα)*",
        "content": "Σας χρειαζόμαστε! Ελάτε στο πλήρωμα του Supernova για ένα αξέχαστο ταξίδι όπου θα είστε μάρτυρες του θανάτου ενός άστρου.\n\nΟνειρευτήκατε ποτέ πως είστε αστροναύτης; Πως σας εγκαταλείπουν στο κατεστραμμένο διαστημόπλοιό σας; Πως πεθαίνετε από ασφυξία; Από ηλεκτροπληξία; Πως σας πυροβολούν; Πώς χανόσαστε μέσα σε μια πυραμίδα; Πως σας πιάνουν να κλέβετε το κεφάλι δεινοσαύρου και σας στέλνουν φυλακή; Και αν αυτά δεν αρκούν, μπορείτε να απενεργοποιήσετε την βελτιωμένη κατάσταση λειτουργίας και να ζήσετε όλη την σύγχυση της περιήγησης μέσω point and click σε αυτό το παιχνίδι που φτιάχτηκε πριν από 25 χρόνια.\n\nΜε περηφάνια ανακοινώνουμε ότι οι τίτλοι *Mission Supernova Teil 1: Das Schicksal des Horst Hummel* και *Mission Supernova Teil 2: Der Doppelgänger* υποστηρίζονται πλέον και οι δύο από το ScummVM. Επιπρόσθετα έχουμε μεταφράσει και τα δύο παιχνίδια στα Αγγλικά οπότε μπορείτε να επιλέξετε αν θα παίξετε στα Γερμανικά ή τα Αγγλικά. Μπορείτε να λάβετε τα παιχνίδια δωρεάν [από τον ιστότοπο του developer](http://outpost.simplicity.de/), άρα λοιπόν δεν έχετε λόγο να μην τα παίξετε!\n\nΠαρακαλούμε βοηθήστε μας στον κύκλο δοκιμών αυτών των παιχνιδιών και αναφέρετε όποιο πρόβλημα αντιμετωπίσετε ή θέματα μετάφρασης στο [σύστημα αναφοράς προβλημάτων](https://bugs.scummvm.org/) του ScummVM. Θα χρειαστείτε [μια πρόσφατη έκδοση του ScummVM](https://buildbot.scummvm.org/builds.html) και [το αρχείο supernova.dat](https://github.com/scummvm/scummvm/blob/master/dists/engine-data/supernova.dat) (αν δεν περιλαμβάνεται στο πακέτο του ScummVM για την πλατφόρμα σας). Μπορείτε επίσης να βρείτε βασική πληροφορία για το σύστημα ελέγχου του παιχνιδιού (game controls) [στο Βίκι μας](https://wiki.scummvm.org/index.php?title=Mission_Supernova#Controls) ή να προσπελάσετε το εγχειρίδιο χρήστης του παιχνιδιού όσο παίζετε, πατώντας το πλήκτρο F2."
    },
    "20190917": {
        "title": "Ξεκινούμε τη δοκιμαστική περίοδο για το ScummVM 2.1.0",
        "content": "Έφτασε επιτέλους η ώρα να ξεκινήσουμε τον κύκλο κυκλοφορίας για το ScummVM 2.1.0.\n\nΑυτή η κυκλοφορία πρόκειται να είναι αρκετά σημαντική, και τα παρακάτω νέα υποστηριζόμενα παιχνίδια χρειάζεται να δοκιμαστούν:\n\n*   *Blade Runner.*\n*   *Hoyle Bridge.*\n*   *Hoyle Children's Collection.*\n*   *Hoyle Classic Games.*\n*   *Hoyle Solitaire.*\n*   *Hyperspace Delivery Boy!*\n*   *Might and Magic IV - Clouds of Xeen.*\n*   *Might and Magic V - Darkside of Xeen.*\n*   *Might and Magic - World of Xeen.*\n*   *Might and Magic - World of Xeen 2 CD Talkie.*\n*   *Might and Magic - Swords of Xeen.*\n*   *Mission Supernova Part 1.*\n*   *Mission Supernova Part 2.*\n*   *Quest for Glory: Shadows of Darkness.*\n*   *The Prince and the Coward.*\n*   *Versailles 1685.*\n\nΕπίσης, με αυτή την κυκλοφορία, ενεργοποιούμε επιτέλους την δυνατότητα αποθήκευσης και μεταφόρτωσης δεδομένων από το Νέφος (Cloud). Για την ώρα, αυτό δουλεύει μόνο σε desktops, και μπορείτε να βρείτε την περιγραφή αυτής της λειτουργίας στο [Εγχειρίδιο Χρήσης μας](https://wiki.scummvm.org/index.php?title=User_Manual/Using_Cloud_and_LAN_features).\n\nΗ πλήρης λίστα των παιχνιδιών που χρειάζονται δοκιμή για αυτή την κυκλοφορία βρίσκεται στο [Βίκι μας](https://wiki.scummvm.org/index.php?title=Release_Testing/2.1.0).\n\nΠαρακαλούμε να χρησιμοποιήσετε μια [σταθερή ημερήσια έκδοση](https://buildbot.scummvm.org/builds.html) του ScummVM για τις δοκιμές σας. Σε περίπτωση που αντιμετωπίσετε προβλήματα (bugs), μπορείτε να τα αναφέρετε στο [Σύστημα Αναφορών Προβλημάτων μας](https://bugs.scummvm.org/). Επιπρόσθετα, παρακαλούμε να αναφέρετε την πρόοδο των δοκιμών σας [στο σχετικό νήμα του forum](https://forums.scummvm.org/viewtopic.php?f=1&t=14945) για να μπορούμε να διαγράψουμε από τη λίστα στο Βίκι όσους τίτλους έχουν δοκιμαστεί. Βεβαιωθείτε ότι ακολουθείτε τις οδηγίες μας για δοκιμές υποψήφιων εκδόσεων κυκλοφορίας οι οποίες βρίσκονται [εδώ](https://wiki.scummvm.org/index.php?title=Release_Testing).\n\nΤέλος, θα ήταν εξαιρετικό αν μπορούσατε να μας βοηθήσετε με την ενημέρωση των μεταφράσεων για το περιβάλλον διεπαφής (GUI) του ScummVM. Η περιγραφή των βημάτων που χρειάζεται να ακολουθήσετε βρίσκεται [στο Βίκι](https://wiki.scummvm.org/index.php?title=HOWTO-Translate_ScummVM_GUI)."
    },
    "20190919": {
        "title": "Άλλο ένα παιχνίδι έτοιμο για δοκιμή: Το *Duckman*",
        "content": "Το *Duckman: The Graphic Adventures of a Private Dick* (οι περιπέτειες ενός ιδιωτικού Ντετέκτιβ Πάπιου) είναι ένα όχι τόσο γνωστό παιχνίδι point and click βασισμένο σε ομώνυμη τηλεοπτική σειρά. Ελέγχετε τον εξυπνάκια ντετέκτιβ Duckman στις προσπάθειές του να επανακτήσει την ταυτότητά του μετά την άδοξη απόλυσή του από τη δική του τηλεοπτική σειρά. Η κυκλοφορία του παιχνιδιού για Windows το 1997 ατυχώς συνέπεσε με την ακύρωση της τηλεοπτικής σειράς, γεγονός που περιόρισε τη διανομή του παιχνιδιού.\n\nΜετά από αρκετό καιρό ανάπτυξης, η ομάδα του ScummVM είναι στην ευχάριστη θέση να ανακοινώσει την υποστήριξη για το παιχνίδι.\n\nΟπότε κατεβάστε [μια πρόσφατη έκδοση](https://buildbot.scummvm.org/builds.html) και κάντε μια δοκιμή. Παρακαλούμε να αναφέρετε όποια προβλήματα αντιμετωπίσετε στο [σύστημα υποβολής προβλημάτων](https://bugs.scummvm.org/) του ScummVM.\n\nΥποστηρίζονται η Αγγλική, Γερμανική έκδοση και η έκδοση Demo. Χρειάζεστε μόνο τον κατάλογο DATA/ από το πρωτότυπο παιχνίδι για να παίξετε."
    },
    "20191013": {
        "title": "Το ScummVM 2.1.0 \"Ηλεκτρικό Πρόβατο\" (\"Electric Sheep\") έχει παραχθεί.",
        "content": "\"Η πώληση ζώων ήταν επικερδής και περίβλεπτη επιχείρηση, καθώς τα περισσότερα αληθινά ζώα αφανίστηκαν μετά τον πόλεμο στη Γη. Υπήρχαν βέβαια αρκετά ηλεκτρικά ζώα--\" ω, εχμ, συγγνώμη δεν σας πρόσεξα. \n\nΗ Ομάδα του ScummVM ανακοινώνει με ενθουσιασμό την κυκλοφορία της έκδοσης 2.1.0 του ScummVM. Αυτή η κυκλοφορία είναι ο καρπός της δουλειάς σχεδόν δύο χρόνων και προσθέτει 16 νέα παιχνίδια που βασίζονται σε 8 μηχανές, μεταφορά του ScummVM στο Nintendo Switch και περίπου 500 διορθωτικές ενημερώσεις. Όλα αυτά επιτεύχθηκαν με τη σκληρή δουλειά 147 συντελεστών με 8,493 υποβολές αλλαγών (commits) στον πηγαίο κώδικα.\n\nΟι νέοι τίτλοι που υποστηρίζονται είναι οι ακόλουθοι:\n\n*   *Blade Runner*\n*   *Duckman: The Graphic Adventures of a Private Dick*\n*   *Hoyle Bridge*\n*   *Hoyle Children's Collection*\n*   *Hoyle Classic Games*\n*   *Hoyle Solitaire*\n*   *Hyperspace Delivery Boy!*\n*   *Might and Magic IV - Clouds of Xeen*\n*   *Might and Magic V - Darkside of Xeen*\n*   *Might and Magic - World of Xeen*\n*   *Might and Magic - Swords of Xeen*\n*   *Mission Supernova Part 1*\n*   *Mission Supernova Part 2*\n*   *Quest for Glory: Shadows of Darkness*\n*   *The Prince and the Coward*\n*   *Versailles 1685*\n\nΕπιπρόσθετα, αναβαθμίσαμε σημαντικά την υποστήριξη για τις πλατφόρμες Android και iOS. Θα προσέξετε επίσης το νέο facelift του περιβάλλοντος διεπαφής (GUI), την βελτιωμένη προσομοίωση ήχου Roland MT-32, τη νέα λειτουργία απλώματος εικόνας με υψηλή ακρίβεια pixel (pixel-perfect stretching mode), την υποστήριξη Κειμένου-σε-Ομιλία (Text-to-Speech) για macOS και Linux, και την υποστήριξη για συγχρονισμό των αποθηκευμένων παιχνιδιών και τη λήψη αρχείων παιχνιδιών από υπηρεσίες φιλοξενίας αρχείων στο Νέφος (cloud-based file services) (βρείτε την ενημερωμένη λίστα για τις υποστηριζόμενες πλατφόρμες στο [εγχειρίδιο χρήσης μας](https://wiki.scummvm.org/index.php?title=User_Manual/Using_Cloud_and_LAN_features))\n\nΩς συνήθως, έχουμε βελτιώσει πολλές από τις ήδη υποστηριζόμενες μηχανές παιχνιδιών: προσθέσαμε υποστήριξη για τις κυκλοφορίες *25ης Επετείου του Myst (25th Myst Anniversary)* releases, διορθώσαμε πάνω από 100 προβλήματα στα πρωτότυπα σενάρια κώδικα της SCI (SCI scripts) που επηρέαζαν για δεκαετίες παιχνίδια της Sierra, προσθέσαμε υποστήριξη για της εκδόσεις για Amiga και FM-TOWNS του *Eye of the Beholder*, βελτιώσαμε την ποιότητα ήχου στα παιχνίδια της Humongous Entertainment, προσθέσαμε συγχρονισμό ομιλίας με κίνηση του στόματος των ηθοποιών (lip sync) στους νεότερους τίτλους περιπέτειας της LucasArts, και εξολοθρεύσαμε μεγάλο αριθμό προβλημάτων στο *Starship Titanic* και το *Bud Tucker*. Η λίστα έχει και συνέχεια, και μπορείτε να βρείτε μια πλήρη καταγραφή των αλλαγών [εδώ](https://www.scummvm.org/frs/scummvm/2.1.0/ReleaseNotes.html).\n\nΜη ρίχνετε άλλα δάκρυα στη βροχή, και [λάβετε](/downloads/) αυτή την *ηλεκτρική* κυκλοφορία. Οι χρήστες Windows και macOS ενδέχεται να λάβουν την ενημέρωση αυτόματα εκκινώντας το ScummVM."
    },
    "20191217": {
        "title": "Το *Blade Runner* (1997) της Westwood είναι επιτέλους διαθέσιμο για αγορά ως ψηφιακό περιεχόμενο",
        "content": "Με ιδιαίτερο ενθουσιασμό σας ανακοινώνουμε ότι το point and click παιχνίδι περιπέτειας *Blade Runner*, που ανέπτυξε η Westwood Studios και κυκλοφόρησε αρχικά το 1997, είναι [πλέον ξανά διαθέσιμο προς αγορά (ως ψηφιακό περιεχόμενο)](http://gog.com/game/blade_runner?pp=22d200f8670dbdb3e253a90eee5098477c95c23d), χάρη στις προσπάθειες του GOG.com. Αυτή η νέα ψηφιακά διαθέσιμη έκδοση περιλαμβάνει όλες τις επίσημες γλώσσες για τις ομιλίες στο παιχνίδι (Αγγλικά, Γαλλικά, Ιταλικά, Ισπανικά και Γερμανικά).\n\nΦυσικά, το παιχνίδι εκτελείται με τη μηχανή του ScummVM, το οποίο σημαίνει ότι περικλείει διορθώσεις σε διάφορα προβλήματα καθώς και βελτιώσεις χειρισμού (όπως χρήση ροδέλας ποντικιού για κύλιση στο KIA και υποστήριξη υποτίτλων που έφτιαξαν φίλοι του παιχνιδιού) σε σχέση με την αρχική έκδοση του παιχνιδιού του 1997.\n\nΘα βρείτε υπότιτλους για τις Αγγλικές και Γαλλικές εκδόσεις του παιχνιδιού στην κατηγορία *Παιχνίδια* του ιστότοπου του ScummVM.\n\nΕξακολουθούμε να έχουμε σχέδια για την ολοκλήρωση της ειδικής έκδοσης του παιχνιδιού με περιεχόμενο που έχει ανακτηθεί από κομμάτια κώδικα και πόρους που βρίσκονται ήδη στα αρχεία του παιχνιδιού αλλά έχουν μείνει αχρησιμοποίητα.\n\nΥΓ. Αν χρησιμοποιήσετε τον παραπάνω σύνδεσμο προς το GOG.com για να κάνετε την αγορά σας, η ομάδα του ScummVM λαμβάνει μια μικρή προμήθεια από αυτή."
    },
    "20200131": {
        "title": "Κυκλοφορία του ScummVM 2.1.1 \":Περισσότερα Πρόβατα:\"",
        "content": "Μετά από ένα σύντομο διάλειμμα, η ομάδα του ScummVM είναι στην ευχάριστη θέση να ανακοινώσει την κυκλοφορίας μιας διορθωτικής έκδοσης (bugfix release) για τη σειρά 2.1 - το ScummVM 2.1.1, με κωδική ονομασία “:More Sheep:” (\":Περισσότερα Πρόβατα:\").\n\nΗ κυκλοφορία αυτή περικλείει ένα σημαντικό αριθμό από διορθώσεις και κάποιες μικρές βελτιώσεις. Οι περισσότερο αξιοσημείωτες αλλαγές είναι: η καλύτερη πολυγλωσσική υποστήριξη στο περιβάλλον διεπαφής (GUI), βελτιώσεις στον ήχο από FM TOWNS/PC-98, βελτιστοποίηση για την αποθήκευση στο Νέφος (cloud saves), πολυάριθμες διορθώσεις σε SCI scripts, βελτιώσεις στην μηχανή του Blade Runner και διορθώσεις σε ακόμα 7 μηχανές παιχνιδιών. Επίσης, πρόκειται για την πρώτη έκδοση με επίσημη υποστήριξη της πλατφόρμας του Nintendo 3DS. Παράλληλα, προσθέσαμε και υποστήριξη Νέφους (cloud support) στην έκδοση του ScummVM για το Nintendo Switch.\n\nΜια πλήρης λίστα των αλλαγών μπορείτε να βρείτε στις [Σημειώσεις Κυκλοφορίας](https://www.scummvm.org/frs/scummvm/2.1.1/ReleaseNotes.html).\n\nΌπως πάντα, το σύνολο των έτοιμων εκτελέσιμων προγραμμάτων εγκατάστασης (pre-built executables) για την τρέχουσα επίσημη έκδοση του ScummVM βρίσκεται στην [Σελίδα Λήψεων](/downloads/).\n\nΚαλή σας διασκέδαση!"
    },
    "20200820": {
        "title": "Το Blazing Dragons Τυλίγει το ScummVM στις Φλόγες",
        "content": "Μετά από πολλούς μήνες ανάπτυξης το Blazing Dragons είναι πλέον έτοιμο για δημόσια δοκιμή.\n\nΑκολουθείστε τον νεαρό δράκο Flicker στην προσπάθειά του να κερδίσει το χέρι της Πριγκίπισσας Flame (Φλόγας) και σώστε το Camelhot στην πορεία του ταξιδιού σας.\n\nΠρόκειται για ένα αρκετά παράξενο παιχνίδι Point and Click μια και είχε κυκλοφορήσει μόνο σε Κονσόλες.\nΗ νέα μηχανή Dragons του ScummVM σας επιτρέπει να τρέξετε την έκδοση για Playstation αυτού του σχεδόν ξεχασμένου τίτλου. Αφήστε στην άκρη το χειριστήριο του PS1 και απολαύστε το παιχνίδι χρησιμοποιώντας πλέον ποντίκι και πληκτρολόγιο. Επίσης αφαιρέσαμε όλες τις ενοχλητικές οθόνες αναμονής/φόρτωσης.\n\nΜόνο οι εκδόσεις από Ηνωμένες Πολιτείες και Ηνωμένο Βασίλειο (US και GB αντίστοιχα) για Playstation 1 υποστηρίζονται προς το παρόν.\n\nΘα χρειαστείτε μια [ημερήσια διανομή (daily development build)](https://buildbot.scummvm.org/builds.html). Όπως πάντα, παρακαλούμε να υποβάλετε τις αναφορές για προβλήματα στον [ιστότοπο αναφοράς προβλημάτων (issue tracker)](https://bugs.scummvm.org/)."
    },
    "20200825": {
        "content": "Η Ομάδα του ScummVM ανακοινώνει περήφανα την υποστήριξη για ένα μικρό δωρεάν (freeware) παιχνίδι ρόλων (RPG) που ονομάζεται <i>The Griffon Legend</i>. Είχε [αρχικά](http://syn9.thehideoutgames.com/index_backup.php) γραφτεί στην γλώσσα προγραμματισμού FreeBASIC από τον  Daniel \"Syn9\" Kennedy και αργότερα μεταφέρθηκε στην κονσόλα GCW0 από τον Dmitry Smagin, και σε αυτή τη μεταφορά βασίζεται η δική μας έκδοση.\n\nΗ περίληψη του παιχνιδιού αναφέρει:\n\n> 500 χρόνια μετά τον πόλεμο μεταξύ Griffon και Δράκων, οι Δράκοι\nέχουν επιστρέψει για να διεκδικήσουν και πάλι την αυτοκρατορία τους. Πόλεις πέφτουν,\nπολύς κόσμος πεθαίνει, και ο μοναχικός Griffon Knight (Ιππότης) Fayne\nβρίσκεται στην μέση αυτών των εξελίξεων.\n\nΚαθώς το παιχνίδι είναι δωρεάν (freeware), μπορείτε να το κατεβάσετε απευθείας από την [σελίδα Λήψεων Παιχνιδιών](https://www.scummvm.org/games/) ή από την [επίσημη ιστοσελίδα του](http://syn9.thehideoutgames.com/index_backup.php?table=griffonlegend). Θα χρειαστείτε την τελευταία [υπό ανάπτυξη διανομή](https://buildbot.scummvm.org/builds.html) του ScummVM για να το παίξετε. Όπως συνήθως, αν αντιμετωπίσετε προβλήματα, παρακαλούμε να τα υποβάλετε στον [ιστότοπο αναφοράς προβληματων (bug tracker)](https://bugs.scummvm.org/).",
        "title": "Είστε έτοιμοι για ένα Θρύλο (Legend);"
    },
    "20200823": {
        "content": "Στα πλαίσια του Google Summer of Code (Καλοκαίρι Προγραμματισμού της Google) του 2008 ο Kari Salminen γνωστός και ως Buddha^ είχε δουλέψει πάνω στην προσθήκη υποστήριξης για τον τίτλο <i>Operation Stealth</i> (Αθόρυβη Επιχείρηση). Κι ενώ ήταν γενικά ένα επιτυχημένο υπό-έργο, παρέμεναν ακόμα συγκεκριμένα χαρακτηριστικά του παιχνιδιού χωρίς υλοποίηση. Σήμερα, 12 χρόνια μετά, ο Kari βρήκε χρόνο για να ολοκληρώσει τη δουλειά οτυ.\n\nΈτσι, ανακοινώνουμε περήφανα την υποστήριξη για το παιχνίδι <i>Operation Stealth</i> γνωστό και ως <i>James Bond 007: The Stealth Affair</i> από την κυκλοφορία του στις Ηνωμένες Πολιτείες.\n\nΟπότε ξεθάψτε το παιχνίδι σας, κατεβάστε την [ημερήσια διανομή (daily build)](https://buildbot.scummvm.org/builds.html) του ScummVM και δοκιμάστε το. Αν αντιμετωπίσετε προβλήματα (bugs) ή περίεργη συμπεριφορά, παρακαλούμε να υποβάλετε μια αναφορά στον [ιστότοπο αναφοράς προβλημάτων bug tracker](https://bugs.scummvm.org/).",
        "title": "Μια Άκρως Κρυφή Επιχείρηση του ScummVM"
    },
    "20020406": {
        "content": "Κατόπιν αρκετής δουλειάς, η έκδοση CD Talkie 256 χρωμάτων του Loom είναι ολοκληρώσιμη! Με το επίτευγμα αυτό, ξεκινάμε και βάζουμε μπροστά για την 0.2.0 έκδοση κυκλοφορίας. Προκειμένου να μας βοηθήσετε με αυτό, ζητάμε από εσάς - τους παίκτες των παιχνιδιών που υποστηρίζουμε - να πάρετε την πιο πρόσφατη Ημερήσια Διανομή και εκδόσεις από το σύστημα CVS και να παίξετε μέχρι το τέλος τα αγαπημένα σας παιχνίδια!  \nΧρειάζεται να επιβεβαιώσουμε ότι τα ακόλουθα παιχνίδια είναι ολοκληρώσιμα δίχως να συναντά κανείς σημαντικά προβλήματα (όπως, κρασαρίσματα (crashes), παγώματα (freezes), κλπ - μικρά θέματα όπως συγχρονισμός ρυθμίσεων ήχου δεν θεωρούνται σημαντικά σε αυτή τη φάση):\n\n*   Loom CD\n*   Monkey Island 1 (CD)\n*   Monkey Island 2\n*   Indy 4: Fate of atlantis\n*   Sam and Max\n*   Day of the Tentacle\n\nΕυχαριστούμε πολύ, και ελπίζουμε όλα να δουλέψουν \"ρολόι\" ώστε να καταφέρουμε να σπρώξουμε την νέα έκδοση σε κυκλοφορία! Επίσης, κατ απαίτηση του κοινού μας, η έκδοση 0.2.0 θα περικλείει μια νέα δυνατότητα 'αυτόματης αποθήκευσης' ('auto-save') που θα εξασφαλίζει ότι δεν θα χάνετε ώρες σκληρής δουλειάς επειδή ξεχάσατε να αποθηκεύσετε την πρόοδό σας και συναντήσατε κάποιο απρόσμενο πρόβλημα (bug)!",
        "title": "Loom και 0.2.0"
    },
    "20020404": {
        "content": "Μετά από μερικές εβδομάδες, ο κώδικας του ScummVM ξε-παγώνει επίσημα και η δουλειά πάνω στην υποστήριξη παιχνιδιών προχωράει. Ως μια πρόγευση, πολλά προβλήματα του Zak256 έχουν διορθωθεί, και το παιχνίδι είναι σε πολύ καλύτερη κατάσταση για να το παίξει κάποιος... αν και έχουμε ακόμα αρκετό δρόμο μπροστά μας!",
        "title": "Ξεπάγωμα Κώδικα"
    },
    "20020320": {
        "content": "Το ScummVM μπαίνει σε κατάσταση παγώματος κώδικα. Αυτό σημαίνει ότι ο πηγαίος κώδικας στο σύστημα CVS δεν θα ενημερώνεται με νέες διορθώσεις προβλημάτων (bugfixes), όσο θα εκτελούμε μια σημαντική και εκτεταμένη αναδιοργάνωση της μηχανής. Ελπίζουμε ότι ξαναγράφοντας πολλά τμήματα του ScummVM σε ορθότερο κώδικα C++, θα είμαστε σε θέση να διορθώσουμε ένα μεγάλο αριθμό θεμάτων εγγενών στη μηχανή, καθώς και να κάνουμε ευκολότερη την εργασία πάνω στον κώδικά, για εμάς και για προγραμματιστές που επιθυμούν να συμμετέχουν μελλοντικά στο έργο. Σημειώστε ότι αυτό σημαίνει ότι οι αναφορές προβλημάτων (bug reports) και οι διορθωτικές ενημερώσεις (patches) που έχουν υποβληθεί στο σύστημα δεν θα εξεταστούν μέχρι να ολοκληρωθεί η περίοδος παγώματος. Σκοπεύουμε να κρατήσουμε το πάγωμα για μια εβδομάδα, αν και μπορεί να διαρκέσει περισσότερο χρόνο.",
        "title": "Πάγωμα Κώδικα"
    },
    "20020308": {
        "content": "![Full Throttle](/data/news/20020308.png) Οι BBrox, Endy και Yazoo δουλέψανε με εξοντωτικούς ρυθμούς αυτή τη βδομάδα (Εύγε παίδες!). Τα παρακάτω είναι μια σύνοψη των νέων αλλαγών στην ανάπτυξη του ScummVM:\n\n*   Το Sam and Max είναι ολοκληρώσιμο!\n*   Η μηχανή βίντεο *inSane* είναι λειτουργική. Χρησιμοποιείται στο Dig και το Full Throttle.\n*   Περισσότερες επιλογές γραμμής εντολών για τον χειρισμό. Δείτε το readme.txt σχετικά.\n*  Ξεκίνησε προκαταρκτική δουλειά πάνω στο Curse of Monkey Island.\n*  Ο Mutle υπέβαλε την έκδοση για Mac στο δένδρο κώδικα CVS.\n*  Πολλά πολλά προβλήματα (bugs) διορθώθηκαν.",
        "title": "Μερικές Αρκετά Σημαντικές Ενημερώσεις"
    },
    "20200830": {
        "title": "Παρακαλούμε βοηθήστε μας με τη δοκιμή της επερχόμενης έκδοσης 2.2.0 του ScummVM",
        "content": "Γεια σε όλους, ήρθε η ώρα να κυκλοφορήσουμε την επόμενη έκδοση του ScummVM. Συνεπώς, χρειαζόμαστε πραγματικά τη βοήθειά σας με τη δοκιμή των σταθερών διανομών πριν την επερχόμενη κυκλοφορία, ώστε να εξασφαλίσουμε την καλύτερη δυνατή ποιότητα.\n\nΠαρακαλούμε, ρίξτε ιδιαίτερη προσοχή στους επόμενους νέο-υποστηριζόμενους τίτλους:\n\n* <i>Blazing Dragons</i>\n* <i>Eye of the Beholder - έκδοση για Sega CD</i>\n* <i>Griffon Legend</i>\n* <i>Interactive Fiction games</i>\n* <i>Operation Stealth</i>\n* <i>Police Quest: SWAT</i>\n* <i>Prince and the Coward, μετάφραση στα Αγγλικά</i>\n* <i>Ultima IV - Quest of the Avatar</i>\n* <i>Ultima VI - The False Prophet</i>\n* <i>Ultima VIII - Pagan</i>\n\nΘα θέλαμε επίσης να σας ζητήσουμε να δοκιμάσετε ακόμα ένα τίτλο της Sierra: το <i>Police Quest: SWAT</i>. Εκπαιδευτείτε ως μέλος επίλεκτης ομάδας κρούσης (SWAT), και αναλάβετε ριψοκίνδυνες αποστολές για να σώσετε τις ζωές πολιτών. Ο τίτλος αυτός προωθήθηκε ως έτοιμος για δοκιμή πρόσφατα, κι έτσι το κάλεσμα για δοκιμή συμπεριλαμβάνεται στην ανακοίνωση για την επερχόμενη κυκλοφορία του ScummVM.\n\nΑυτά τα παιχνίδια χρειάζεται να δοκιμαστούν με [σταθερές διανομές (stable builds)](https://buildbot.scummvm.org/builds.html), και όχι τις υπό ανάπτυξη διανομές (development). Αναφέρετε όποια θέματα και οποιαδήποτε περίεργη συμπεριφορά που θα εντοπίσετε στους τίτλους αυτούς στην ιστοσελίδα αναφοράς προβλημάτων [issue tracker](https://bugs.scummvm.org/).\n\nΧρειαζόμαστε επίσης τη βοήθειά σας για να ενημερώσουμε τις μεταφράσεις του ScummVM για αυτή την νέα έκδοση. Μπορείτε να δείτε την τρέχουσα κατάσταση των μεταφράσεων, και να δουλέψετε πάνω σε αυτές στον [ιστότοπο μεταφράσεων του ScummVM](https://translations.scummvm.org/projects/scummvm/scummvm/). Προκειμένου να συνδεθείτε στον ιστότοπο, μπορείτε να χρησιμοποιήσετε είτε τον λογαριασμό σας στο GitHub ή το Facebook, αν έχετε τέτοιο, είτε να φτιάξετε ένα λογαριασμό ειδικά για αυτόν τον ιστότοπο. Όσοι υποβάλλουν τακτικά δουλειά μετάφρασης μπορούν να αποθηκεύουν τις αλλαγές στις μεταφράσεις αλλά οι νέοι μεταφραστές θα μπορούν αρχικά να υποβάλουν μόνο προτάσεις και να ψηφίζουν πάνω σε άλλες υπάρχουσες προτάσεις μετάφρασης. Ωστόσο, χρειαζόμαστε νέους τακτικούς μεταφραστές για κάποιες γλώσσες, οπότε αν δεν έχετε πλήρη δικαιώματα μετάφρασης και θα θέλατε να αποκτήσετε, παρακαλούμε [επικοινωνήστε μαζί μας](https://www.scummvm.org/contact/). Επίσης, μερικοί από τους παλιούς μεταφραστές μας ενδέχεται να έχουν χάσει τα πλήρη δικαιώματα μετάφρασης που είχαν όταν, πριν μερικούς μήνες, αναβαθμίσαμε τις ρυθμίσεις δικαιωμάτων πρόσβασης. Αν αυτό συνέβη σε εσάς, παρακαλούμε επικοινωνήστε μαζί μας για να αποκαταστήσουμε την πλήρη πρόσβασή σας.\n\nΚαλή τύχη με τις δοκιμές σας, και ας κυκλοφορήσουμε την έκδοση 2.2.0 στο τέλος του Σεπτεμβρίου!"
    },
    "20200906": {
        "title": "Χρειαζόμαστε εικονίδια για παιχνίδια",
        "content": "![Discord rich presence](/data/news/20200906.png)\n\nΗ επόμενη έκδοση του ScummVM θα υποστηρίζει πλούσια παρουσία με το [Discord](https://discord.gg/5D8yTtF) (Discord rich presence), ώστε να μπορείτε να δείξετε στους φίλους σας ότι παίζετε χρησιμοποιώντας το ScummVM <i>και</i> ποιό ακριβώς παιχνίδι παίζετε. Ωστόσο, για να εκμεταλλευτούμε αυτή τη δυνατότητα στο έπακρο, χρειαζόμαστε εικονίδια για κάθε υποστηριζόμενο παιχνίδι (game icons).\n\nΑν θέλατε ποτέ να συνεισφέρετε στο ScummVM αλλά δεν μπορούσατε να βρείτε κάποιο τρόπο να αξιοποιήσετε τις σχεδιαστικές και καλλιτεχνικές σας ικανότητες, αυτή είναι η ευκαιρία σας! Ρίξτε μια ματιά στο νέο [ανοιχτό κατάλογό μας με Εικονίδια Παιχνιδιών (Game Icons repository)](https://github.com/scummvm/scummvm-icons/) όπου θα βρείτε και περισσότερες πληροφορίες για το πώς μπορείτε να βοηθήσετε."
    },
    "20190608": {
        "content": "Είναι πάντα συναρπαστικό να βλέπει κανείς την ευρεία ποικιλία από συσκευές που μπορούν να τρέξουν τα αγαπημένα σας παιχνίδια περιπέτειας χάρις στο ScummVM. Σήμερα, ανακοινώνουμε περήφανα ότι ο αριθμός αυτών των συσκευών μεγάλωσε για ακόμα μια φορά με την άμεση διαθεσιμότητα του ScummVM για το Nintendo Switch!\n\nΧάρις στους Cpasjuste και rsn8887, μπορείτε πλέον να χρησιμοποιήσετε το ScummVM όπου πάτε (on the go).\n\nΠροκειμένου να τρέξετε το ScummVM στο Switch σας, θα χρειαστείτε μια τροποποιημένη (modded) κονσόλα που μπορεί να τρέξει homebrew λογισμικό. Μην ανησυχείτε - υπάρχουν πολλά κείμενα με οδηγίες για την ενεργοποίηση του homebrew στο Nintendo Switch διαθέσιμα στο διαδίκτυο.\n\nΑυτή η νέα εκδοχή (port) του ScummVM έχει ήδη τη δική της σελίδα στο [βίκι μας](https://wiki.scummvm.org/index.php?title=Nintendo_Switch). Προτείνουμε να ρίξετε μια ματιά στη σελίδα του βίκι καθώς περιέχει μπόλικη χρήσιμη πληροφορία σχετικά με το πώς θα χρησιμοποιήσετε το ScummVM στο Switch.\n\nΑν έχετε περαιτέρω απορίες σχετικά με αυτή την εκδοχή του ScummVM, είστε ευπρόσδεκτοι να μας επισκεφτείτε στο [forum](https://forums.scummvm.org/viewforum.php?f=24).\n\nΤο [buildbot μας](https://buildbot.scummvm.org/builds.html) παρέχει ήδη διανομές ανάπτυξης της εκδοχής του ScummVM για το Nintendo Switch. Αρπάξτε τις όσο είναι ζεστές!",
        "title": "Ετοιμάστε το Switch σας για νέες περιπέτειες!"
    },
    "20190616": {
        "content": "Η ομάδα του ScummVM χρειάζεται Blade Runners που θα μας βοηθήσουν να βρούμε, να κυνηγήσουμε, και να αποσύρουμε τα προβλήματα που δραπέτευσαν από τις αποικίες δεδομένων στον Έξω-Κόσμο. Αυτά τα προβλήματα δεν είναι επικίνδυνα και δεν θα σας σταματήσουν από το να ανακαλύψετε κι άλλα μυστικά και να καθορίσετε τη μοίρα σας. Το σπίνερ σας, το όπλο, το ESPER και το μηχάνημα Βόιτ-Καμπφ (Voight - Kampff) θα είναι στη διάθεσή σας.\n\nΑνακοινώνουμε ότι το Blade Runner είναι έτοιμο προς δοκιμή. Οι ακόλουθες γλώσσες υποστηρίζονται - Αγγλικά (εκδόσεις για CD και DVD), Γερμανικά, Ιταλικά, Γαλλικά, Ισπανικά, και η ανεπίσημη Ρωσσική έκδοση από την Fargus Multimedia.\n\nΒρείτε τα δισκάκια σας από το Blade Runner, [πάρτε την πιο πρόσφατη διανομή ανάπτυξης (development build) του ScummVM](https://buildbot.scummvm.org/builds.html) (ΠΡΟΣΟΧΗ ΟΧΙ την πρόσφατη σταθερή διανομή) και [αντιγράψτε τα απαραίτητα αρχεία](https://wiki.scummvm.org/index.php?title=Datafiles#Blade_Runner).\n\nΠλέον μπορείτε να παίξετε το παιχνίδι και με υπότιτλους! Απλά κατεβάστε το [αρχείο subtitles zip](https://www.scummvm.org/games/#bladerunner), κάνετε εξαγωγή του subtitles.mix και τοποθετήστε το μαζί με τα υπόλοιπα αρχεία του Blade Runner. Μέχρι στιγμής διαθέτουμε μόνο Αγγλικούς και Γαλλικούς υπότιτλους, ωστόσο, αν θέλετε να μας βοηθήσετε με την μετάφραση και σε άλλες γλώσσες εξ'ακοής ή από το αγγλικό κείμενο, παρακαλούμε [επικοινωνήστε με τους peterkohaut & praetorian](https://www.scummvm.org/contact/).\n\nΣημειώστε ότι, όταν θα προσθέσετε το φάκελο παιχνιδιού στο ScummVM, θα σας παρουσιαστούν δύο επιλογές για το παιχνίδι. Η πρώτη επιλογή αντιστοιχεί στο αρχικό παιχνίδι και θα ονομάζεται απλά \"Blade Runner\". Σε αυτή τη φάση ενδιαφερόμαστε για τις αναφορές και τα σχόλιά σας για αυτή την εκδοχή του παιχνιδιού, καθώς τη θεωρούμε ολοκληρωμένη (feature complete). Η άλλη επιλογή είναι για να προσθέσετε το παιχνίδι στο ScummVM σε μια εκδοχή όπου έχει αποκατασταθεί περιεχόμενο και ονομάζεται \"Blade Runner with restored content\"; αυτή η εκδοχή είναι ακόμα υπό-ανάπτυξη και δεν θεωρείται ολοκληρωμένη. Αν δοκιμάσετε αυτή την έκδοση, παρακαλούμε να το αναφέρετε ρητά στα [σχόλια και τις αναφορές που θα στείλετε](https://bugs.scummvm.org/).\n\nΑν η έκδοση του παιχνιδιού που έχετε, δεν υποστηρίζεται, παρακαλούμε [να δημιουργήσετε μια αναφορά με το MD5](https://wiki.scummvm.org/index.php/Reporting_unknown_MD5_checksums) ώστε να μπορέσουμε να προσθέσουμε υποστήριξη για αυτή στο μέλλον.",
        "title": "Ζητούνται Blade Runners!"
    },
    "20020501": {
        "content": "Ναι, είμαστε ακόμα ζωντανοί. Δυστυχώς απέχουμε ακόμα αρκετά από το να είμαστε έτοιμοι για την έκδοση 0.2.0. Πολύς κόσμος μας ανέφερε ένα μεγάλο αριθμό από κρίσιμα προβλήματα και δουλεύουμε για την επίλυσή τους. Με λίγη υπομονή θα τα καταφέρουμε στο τέλος!  \n  \nΠαρεμπιπτόντως... αν κάποιος γνωρίζει που βρίσκεται ο Sean Clark ή κάποιος άλλος που συμμετείχε στο σχεδιασμό του Sam and Max, παρακαλούμε να τους πιάσετε και να τους βάλετε να μας εξηγήσουν το ενοχλητικό αγώνα στη Δίνη του Μυστηρίου (Mystery Vortex) που μας κρατάει ξάγρυπνους το τελευταίο 48ωρο.  \n  \nΕυχαριστούμε, και καλή σας διασκέδαση με το ScummVM :)",
        "title": "Ενημέρωση προόδου: Δεύτερη Απόπειρα"
    },
    "20190603": {
        "content": "Είμαστε πάντα πρόθυμοι να εξερευνήσουμε νέες οδούς επικοινωνίας που θα μας φέρουν πιο κοντά με την κοινότητά μας. Σήμερα, ανακοινώνουμε περήφανα το επόμενο βήμα σε αυτό μας το ταξίδι - δίνουμε το παρόν πλέον και στο [Discord!](https://discord.gg/5D8yTtF)\n\nΕίτε θέλετε να αράξετε λίγο με την κοινότητα του ScummVM είτε να συζητήσετε πάνω στις τελευταίες εξελίξεις του πρότζεκτ, αυτό θα είναι το (νέο!) μέρος για να έρθετε!\n\nΘα τα πούμε λοιπόν από το Discord!\n\nΣημειώστε ωστόσο ότι παρά την νέα παρουσία μας στον εξυπηρετητή του Discord, το Forum του ScummVM και το κανάλι IRC στο δίκτυο Freenode παραμένουν διαθέσιμα και δεν έχουμε κανένα απολύτως σχέδιο να τα εγκαταλείψουμε στο μέλλον.",
        "title": "Βρείτε μας στο Discord!"
    },
    "20190513": {
        "content": "![GSoC Logo](/data/news/GSoC2017Logo.png)\n\nΤην περασμένη εβδομάδα η Google ανακοίνωσε τα πρότζεκτ που προκρίθηκαν για το φετινό Καλοκαίρι Προγραμματισμού (Summer of Code). Το ScummVM βρίσκεται στην ευχάριστη θέση να  αναλάβει την καθοδήγηση για τέσσερις φοιτητές αυτό το χρόνο. Και οι τέσσερις θα δουλέψουν σε μηχανές παιχνιδιών:\n\n*   Ο Andrii Prykhodko (γνωστός και ως whiterandrek) επιστρέφει και θα δουλέψει πάνω στην υλοποίηση υποστήριξης για τα παιχνίδια ***[Red Comrades 1: Save the Galaxy](https://www.mobygames.com/game/red-comrades-save-the-galaxy-reloaded)*** και ***[Red Comrades 2: For the Great Justice](https://www.mobygames.com/game/red-comrades-2)*** στο ScummVM.\n*   Ο Nipun Garg θα εργαστεί πάνω στην προσθήκη υποστήριξης για το παιχνίδι ***[Hyperspace Delivery Boy!](https://www.mobygames.com/game/hyperspace-delivery-boy)*** στο ScummVM.\n*   Ο Jaromír Wysoglad (γνωστός και ως Jarda) θα εργαστεί πάνω στο δεύτερο μέρος του παιχνιδιού ***[Mission Supernova](http://www.mobygames.com/game/dos/mission-supernova/)***.\n*   Ο Antonio Román Cerezo (γνωστός και ως Kyranet) θα αναλάβει την υλοποίηση δικτύωσης στο ScummVM για το παιχνίδι ***[Moonbase Commander](http://www.mobygames.com/game/moonbase-commander)***.\n\nΠαρακαλούμε καλωσορίστε μαζί μας τους τέσσερις επίδοξους φοιτητές και ελπίζουμε να έχουμε ένα δημιουργικό και ενδιαφέρον καλοκαίρι μαζί για το ScummVM! Και όπως πάντα μπορείτε να παρακολουθείτε την πρόοδό τους κατά τη διάρκεια του καλοκαιριού στα [Μπλογκ του ScummVM](http://planet.scummvm.org).",
        "title": "Ακόμα ένα καλοκαίρι (με τη Google), τέσσερα νέα πρότζεκτ!"
    },
    "20200817": {
        "content": "![GSoD Logo](/data/news/GSoD2020Logo.png)\n\nΗ ομάδα του ScummVM υποδέχεται με ενθουσιασμό τους CadiH και b-gent, τους ταλαντούχους τεχνικούς συγγραφείς και συμμετέχοντες στο πρόγραμμα Google Season of Docs (Εποχή Κειμένων Τεκμηρίωσης της Google).\n\nΤο μέλος CadiH θα δουλέψει μαζί μας για την δημιουργία ενός νέου πόρταλ με κείμενα τεκμηρίωσης του έργου, το οποίο θα περικλείει ένα ανανεωμένο εγχειρίδιο χρήσης και θα συγκεντρώσει τη διάσπαρτη πληροφορία που υπάρχει στο Βικι, το αρχείο Readme, και διάφορα άλλα κείμενα στο αποθετήριο του έργου. \n\nΤο μέλος b-gent φέρνει την πείρα, την ειδίκευση και την εμπειρία του για να μας βοηθήσει με τον εκσυγχρονισμό της τεκμηρίωσης με τη χρήση του Doxygen. Το πόρταλ Doxygen του έργου είχε μείνει παραμελημένο για πολύ καιρό, και συνεπώς αυτή η ενημέρωση θα ωφελήσει τόσο τους προγραμματιστές όσο και όλη την κοινότητα που ασχολείται με το ScummVM.\n\nΗ δουλειά θα ξεκινήσει επίσημα από τις 14 Σεπτεμβρίου και θα διαρκέσει 3 μήνες. Μπορείτε να παρακολουθείτε την πρόοδο των δύο συγγραφέων μας στα [Μπλόγκ του ScummVM](https://planet.scummvm.org) και στο κανάλι scummvm-gdoc στον [εξυπηρετητή Discord του ScummVm](https://discord.gg/5D8yTtF). Στο εντωμεταξύ ας τους καλωσορίσουμε όλοι στην κοινότητά μας.",
        "title": "Καλωσορίζουμε τους νέους μας Τεχνικούς Συγγραφείς!"
    },
    "20020414": {
        "content": "Η κυκλοφορία της έκδοσης 0.2.0 αναβάλλεται προσωρινά για λίγο καιρό, ενόσω θα γίνονται μερικές ανακατατάξεις στη μηχανή του ScummVM. Ωστόσο,  μπορούμε να σας αποκαλύψουμε ότι η έκδοση 0.2.0 θα περικλείει και υποστήριξη για ένα παιχνίδι που δεν χρησιμοποιεί τη μηχανή SCUMM! Το Simon The Sorcerer. Οπότε διαδώστε το και απολαύστε την τελευταία έκδοση του κώδικα στο σύστημα CVS, φίλοι.  \n  \nΕπίσης κάποιοι από εσάς ίσως να παρατηρήσατε το κουμπί PayPal στο κάτω μέρος της μπάρας πλοήγησης. Αν σας άρεσε το ScummVM, παρακαλούμε να συνεισφέρετε οικονομικά με λίγα χρήματα για να μας βοηθήσετε με την αγορά λογισμικού που θα βοηθήσει την περαιτέρω ανάπτυξη. Ευχαριστούμε!",
        "title": "Ενημέρωση προόδου"
    },
    "20020409": {
        "content": "Χάρις σε πολλούς φίλους μας, έχουμε επιβεβαιώσει ότι τα DOTT, Sam and Max και LoomCD είναι όλα ολοκληρώσιμα χωρίς 'σημαντικά' προβλήματα στον τρέχοντα κώδικα. Από την άλλη μεριά, βρέθηκαν πολλά σοβαρά προβλήματα με τον κώδικά για τα MI2 και Indy4, οπότε η κυκλοφορία της 0.2.0 ίσως μας πάρει λίγο παραπάνω από όσο αναμενόταν.  \n  \nΠρος τους προγραμματιστές εκεί έξω, μπορείτε ελεύθερα να ρίξετε μια ματιά στη λίστα με τα προβλήματα και να δοκιμάσετε να υποβάλετε διορθωτικό κώδικα για αυτά. Αυτή τη στιγμή υπάρχει μόνο ένα άτομο που δουλεύει τακτικά πάνω στο ScummVM, οπότε η πρόοδος είναι αργή.",
        "title": "Ενημέρωση για την επερχόμενη κυκλοφορία"
    },
    "20200524": {
        "content": "Φαίνεται ότι η δουλειά στο ξεκαθάρισμα και της βελτιώσεις για την ενσωμάτωση του Ultima VIII ήταν σε πιο προχωρημένο στάδιο από ότι περίμενα. Έχει πλέον επιβεβαιωθεί ότι το Ultima VIII είναι και αυτό ολοκληρώσιμο με το ScummVM, οπότε εισέρχεται μαζί με τα Ultima IV και Ultima VI στην περίοδο επίσημων δοκιμών.\n\nΟπότε βρείτε και το Ultima VIII που έχετε και κάντε μια δοκιμή! Θα χρειαστείτε μια [ημερήσια διανομή ανάπτυξης](https://buildbot.scummvm.org/builds.html). Όπως πάντα, παρακαλούμε να υποβάλετε τις αναφορές σας στον [ιστότοπο αναφορών προβλημάτων](https://bugs.scummvm.org/).",
        "title": "Ήσουν ένα αγκάθι στο πλευρό μου για πάρα πολύ καιρό, Άβαταρ"
    },
    "20200622": {
        "content": "Ήρθε επιτέλους η ώρα να ανακοινώσουμε την επίσημη δοκιμαστική περίοδο για την μηχανή Glk στο ScummVM, που υποστηρίζει διαδραστικά μυθιστορήματα (γνωστά και ως περιπέτειες κειμένου (text adventures)). Πρόκειται για μια συσσώρευση από επιμέρους μηχανές για να παίζετε τα παιχνίδια που χρησιμοποιούν τα διάφορα συγγραφικά συστήματα που κυκλοφόρησαν στη διάρκεια χρόνων. Αυτή τη στιγμή οι ακόλουθες επιμέρους μηχανές εισέρχονται σε επίσημη περίοδο δοκιμών:\n* ADRIFT (εκτός από την έκδοση 5)\n* AdvSys\n* AGT\n* Alan 2 & 3\n* Archetype (νέα επαν-υλοποίηση για την Glk από τον αρχικό κώδικα σε Pascal)\n* Hugo\n* JACL\n* Level 9\n* Magnetic Scrolls\n* Quest\n* Scott Adams\n* ZCode (όλα τα παιχνίδια ZCode εκτός από τους τίτλους graphical version 6 της Infocom)\n\nΆλλες επιμέρους μηχανές, όπως οι Comprehend, TADS και Quill, είναι πιθανόν να συμπεριληφθούν στο μέλλον. Οπότε όσοι από εσάς είστε οπαδοί των κλασσικών λογοτεχνικών δημιουργημάτων, ξεσκονίστε τα αγαπημένα παιχνίδια σας, και ετοιμαστείτε να τα ξαναπαίξετε. Θα χρειαστείτε μια [ημερήσια διανομή ανάπτυξης (development build)](https://buildbot.scummvm.org/builds.html). Όπως πάντα, παρακαλούμε να υποβάλετε τις αναφορές για προβλήματα στον [ιστότοπο υποβολής προβλημάτων](https://bugs.scummvm.org/).",
        "title": "Βρίσκεστε σε ένα λαβύρινθο με πολλά μικρά μονοπάτια, αδιαχώριστα μεταξύ τους"
    },
    "20020511": {
        "content": "Η ομάδα του ScummVM ακόμα εργάζεται σκληρά για να διορθώσει όλα τα υπολειπόμενα προβλήματα ώστε να φτάσουμε το στόχο για την κυκλοφορία της επόμενης έκδοσης (0.2.0). Εντωμεταξύ, έχουμε κάποια νέα σχετικά με το πρότζεκτ.  \n  \nΙδιαίτερο ενδιαφέρον έχει το γεγονός ότι το παιχνίδι Zak McKracken 256 (έκδοση για fmTowns με βελτιωμένα γραφικά) θα υποστηρίζεται επίσημα στη 0.2.0, και αυτή τη στιγμή μπορεί να ολοκληρωθεί με μόνο δύο σημαντικά γνωστά προβλήματα χρησιμοποιώντας τον τρέχων κώδικα στο CVS.  \n  \nΕπίσης, αυτόν τον καιρό έχουμε κάποιον που δουλεύει σε μια μεταφορά (port) του ScummVM στο GBA. Πρόκειται για ένα δημοφιλές αίτημα, και ελπίζουμε η δουλειά να είναι έτοιμη για την επόμενη έκδοση, 0.3.0. Μπορείτε να δείτε ένα δείγμα των καρπών αυτής της δουλειάς [σε αυτό το στιγμιότυπο από έκδοση ανάπτυξης](http://www.bbrox.org/scummadv_by_ph0x_0427c.jpg). Η μεταφορά (port) είναι ακόμα σε αρχικό στάδιο και δεν έχει περαστεί ακόμα στο σύστημα CVS. Θα χρειαστεί λίγη υπομονή :)  \n  \nΣε άλλα νέα σχετικά με μεταφορές (port) του ScummVM, ο LyonHrt έφτιαξε μια διανομή από παλιό κώδικα στο CVS του ScummVM για το Dreamcast, που συντηρείται από ένα μέλος της ομάδας μας, τον Marcus Comstedt. Μπορείτε να τη βρείτε στη λίστα πιο κάτω. Παρακαλούμε σημειώστε ότι καθώς πρόκειται για διανομές που βασίζονται σε παλιό κώδικα, δεν υποστηρίζονται επίσημα από την ομάδα του ScummVM. Σχόλια για αυτή τη διανομή οφείλουν να γίνονται στο φόρουμ του ConsoleVision Dreamcast.",
        "title": "Τα πιο πρόσφατα νέα."
    },
    "20200222": {
        "content": "![GSoC Logo](/data/news/GSoC2017Logo.png)\n\nΕίναι η 14η φορά που το ScummVM εντάσσεται ως συμμετέχων οργανισμός στο Καλοκαίρι Προγραμματισμού της Google (Google Summer of Code), και μαζί μας θα είναι και το αδελφικό πρότζεκτ, το ResidualVM. Το Καλοκαίρι Προγραμματισμού είναι μια ετήσια διοργάνωση της Google για να ενθαρρύνει φοιτητές να συνεισφέρουν σε πρότζεκτ ανοικτού κώδικα. Οργανισμοί ανοιχτού κώδικα παρέχουν καθοδήγηση (μέντορες) και επιμέρους πρότζεκτ για εργασία, ενώ η Google προσφέρει κάποιο χρηματικό ποσό στους συμμετέχοντες φοιτητές. Μπορείτε να βρείτε περισσότερες πληροφορίες στο [επίσημο δικτυακό τόπο](https://summerofcode.withgoogle.com). Επίσης και εμείς έχουμε μερικές σχετικές πληροφορίες στο [βίκι μας](http://wiki.scummvm.org/index.php/Summer_of_Code), και συγκεκριμένα πάνω [στους κανόνες για τα πρότζεκτ](http://wiki.scummvm.org/index.php/Summer_of_Code/Project_Rules) που οι αιτούντες θα χρειαστεί να ακολουθήσουν.\n\nΑν νιώθετε έτοιμοι για περιπέτεια, και θα θέλατε να συνεισφέρετε σε ένα από τα μεγαλύτερα πρότζεκτ διατήρησης παιχνιδιών, σας περιμένουμε πρόθυμα! Ρίξτε μια ματιά στη [σελίδα με τις ιδέες μας](http://wiki.scummvm.org/index.php/Summer_of_Code/GSoC_Ideas_2020). Φυσικά, είστε επίσης ευπρόσδεκτοι να προτείνεται κάποια δική σας ιδέα (αν και θα πρέπει να είναι σχετική με το αντικείμενο και τα πρότζεκτ του ScummVM)! Η προθεσμία για τις προτάσεις των φοιτητών είναι οι 31 Μαρτίου, και στις 27 Απριλίου θα ανακοινωθούν οι φοιτητές που θα γίνουν δεκτοί στο πρόγραμμα.\n\nΕίστε ευπρόσδεκτοι να μας βρείτε στον [εξυπηρετητή Discord του ScummVM](https://discord.gg/5D8yTtF) και να κάνετε όποιες ερωτήσεις μπορεί να έχετε στο κανάλι #scummvm-gsoc.\n\nΠεριμένουμε τις αιτήσεις σας με ανυπομονησία!",
        "title": "Το GSoC 2020 έρχεται!"
    },
    "20020514": {
        "content": "Μετά από αρκετή αναμονή, το ScummVM 0.2.0 έχει κυκλοφορήσει! Πηγαίνετε λοιπόν στη σελίδα Λήψεων και πάρτε τη διανομή για την αγαπημένη σας πλατφόρμα.  \n  \nΑυτή τη στιγμή προσφέρουμε διανομές για i386 Debian Woody, Windows, Dreamcast, MacOSX, Familiar/Intimate, και Windows CE. Μέσα στις επόμενες θα προσθέσουμε και διανομές για MorphOS, RPMs, και ίσως μια για BeOS.  \n  \nΠέρα από πολλές σημαντικές διορθώσεις, το ScummVM τώρα υποστηρίζει πολλά νέα παιχνίδια, όπως η FmTowns έκδοση του Zak McKracken με 256 χρώματα, η έκδοση για CD του Loom, και (περιέργως) το Simon the Sorcerer! Πολλά παιχνίδια που υποστηρίζονταν στην έκδοση 0.1.0 πλέον είναι ολοκληρώσιμα στην 0.2.0, όπως το Sam and Max.  \n  \nΗ κυκλοφορία του ScummVM 0.2.0 καλύπτει επίσης πολλές νέες πλατφόρμες, και περικλείει καλύτερη υποστήριξη για διάφορες αρχιτεκτονικές επεξεργαστών (CPU) και endians, ακόμη περισσότερες επιλογές για την γραμμή εντολών (commandline options) και πειραματική υποστήριξη (που σημαίνει μην μας αναφέρετε ακόμα προβλήματα με αυτή!) για τα Full Throttle, The Dig, την έκδοση VGA του Indiana Jones and the Last Crusade και την VGA έκδοση του Monkey Island (floppy)!  \n  \nΟπότε μη χρονοτριβείτε. Κατεβάστε το τώρα, και αν σας αρέσει, κάνετε κλικ στο μικρό κουμπί του Paypal κάτω από το μενού για να προσφέρετε κάποια οικονομική βοήθεια ώστε η ομάδα του ScummVM να μπορέσει να αγοράσει εργαλεία και λογισμικό για τη συνέχιση αυτού του πρότζεκτ.",
        "title": "Το ScummVM 0.2.0 κυκλοφόρησε!"
    },
    "20200504": {
        "content": "![GSoC Logo](/data/news/GSoC2017Logo.png)\n\nΣήμερα, η Google ανακοίνωσε τα πρότζεκτ που έγιναν δεκτά για το φετινό [Καλοκαίρι Προγραμματισμού της Google (Google Summer of Code, ή αλλιώς GSoC)](https://summerofcode.withgoogle.com/), μια ετήσια διοργάνωση με στόχο να παροτρύνει φοιτητές να συμμετέχουν σε πρότζεκτ ανοιχτού κώδικα. Για πολλούς φοιτητές, θα είναι η πρώτη τους φορά που θα δουλεύουν σε ένα συνεργατικό περιβάλλον. Με ιδιαίτερη χαρά ανακοινώνουμε ότι η Ομάδα του ScummVM θα υποστηρίξει και θα παρέχει καθοδήγηση σε τέσσερις φίλους της περιπέτειας σε αυτό το ταξίδι τους.\n\nΟι Dylan Servilla και Nathanael Gentry θα δουλέψουν και οι δύο στην μηχανή *Director* του ScummVM. Ο στόχος για τον Dylan είναι να βοηθήσει με πράγματα σχετικά με τη γλώσσα Lingo όπως τις γεννήτριες αντικειμένων (factories), ο Nathanael θα ξεκινήσει δουλειά πάνω σε ρουτίνες απόδοσης γραφικών (rendering). Και οι δύο στο τέλος θα μας οδηγήσουν στην υποστήριξη τουλάχιστον των [*Spaceship Warlock*](https://www.mobygames.com/game/spaceship-warlock) και [*The Journeyman Project*](https://www.mobygames.com/game/journeyman-project).\n\nΘέλουμε να κάνουμε το ScummVM εύκολα προσβάσιμο σε όσο το δυνατόν περισσότερο κόσμο. Αυτό προφανώς περιλαμβάνει και την κατά τόπους μετάφραση του περιβάλλοντος διεπαφής που θα αφαιρέσει το φράγμα της ξένης γλώσσας για πολλούς. Αυτή τη χρονιά, ο Aryan Rawlani θα μας βοηθήσει με τη βελτίωση της υποστήριξης γλωσσών που γράφονται από τα δεξιά προς τα αριστερά ('RTL') καθώς και με την προσθήκη σωστά υλοποιημένης υποστήριξης Unicode στο περιβάλλον διεπαφής (GUI) του ScummVM. Φανταστείτε το ScummVM να είναι κάποια μέρα διαθέσιμο σε κάθε πιθανή γλώσσα και θα καταλάβετε πόσο σημαντική είναι η δουλειά του Aryan. Πέρα από αυτό, ο Aryan θα εργαστεί και στο μηχανισμό που χρησιμοποιούμε για να ανιχνεύσουμε τις εκδόσεις των παιχνιδιών που έχει ένας χρήστης, προκειμένου να βελτιώσει την αξιοπιστία και τις επιδόσεις της υπάρχουσας υλοποίησης, κι αυτό συνεπάγεται αλλαγές σε βάθος στον τρόπο που δουλεύει το σύστημα plugin μας.\n\nΚατά τη διάρκεια του GSoC, το ScummVM λειτουργεί επίσης και ως ένας οργανισμός - ομπρέλα για το αδελφικό μας πρότζεκτ, [το ResidualVM](https://www.residualvm.org). Ο Gunnar Birke θα εργαστεί στην υλοποίηση υποστήριξης για τη μηχανή Wintermute 3D στο ResidualVM. Η Wintermute 3D είναι - όπως θα μαντέψατε - η 3D εκδοχή της απλής μηχανής Wintermute που ήδη υποστηρίζεται από το ScummVM που μπορεί να παίξει μόνο παιχνίδια 2D λόγω του συγκεκριμένου πλαισίου στόχων του πρότζεκτ. Η προσθήκη υποστήριξης για την Wintermute 3D στο ResidualVM θα σας επιτρέψει τελικά να τρέξετε παιχνίδια όπως το [*Alpha Polaris*](https://www.mobygames.com/game/windows/alpha-polaris).\n\nΟπότε κρατηθείτε - το Καλοκαίρι του 2020 καταφθάνει. Ετοιμαστείτε για να υποστηρίξουμε τους φοιτητές μας στην ένδοξη περιπέτειά τους. Και όταν ξεκινήσει η βάρδια σας, ακολουθείστε την πρόοδό τους στον [Πλανήτη του ScummVM](https://planet.scummvm.org/).",
        "title": "Κρατηθείτε - Καταφθάνει το Καλοκαίρι του '20"
    },
    "20200514": {
        "title": "Ετοιμάστε τα εποχιακά σας πάσο (για έγγραφα τεκμηρίωσης)!",
        "content": "![GSoD Logo](/data/news/GSoD2020Logo.png)\n\nΕτοιμάστε τα εποχιακά σας πάσο (για έγγραφα τεκμηρίωσης)! Με ενθουσιασμό ανακοινώνουμε ότι η συμμετοχή του ScummVM έγινε δεκτή για την [Εποχή εγγράφων τεκμηρίωσης 2020 της Google (Google Season of Docs)](https://developers.google.com/season-of-docs). Ένα από τα πιο σημαντικά τμήματα κάθε πρότζεκτ ανοιχτού κώδικα είναι η τεκμηρίωσή του. Μια καλή τεκμηρίωση είναι ζωτικής σημασίας για να είναι το πρότζεκτ προσβάσιμο τόσο σε τελικούς χρήστες όσο και σε νέους προγραμματιστές που θέλουν να ρίξουν μια βαθύτερη ματιά στα ενδότερα του πρότζεκτ ώστε να αρχίσουν να συνεισφέρουν και αυτοί σε αυτό.\n\nΗ Εποχή των Εγγράφων Τεκμηρίωσης είναι μια πρόσφατη πρωτοβουλία της Google για τη σύνδεση τεχνικών συγγραφέων με πρότζεκτ ανοιχτού κώδικα. Το πρόγραμμα προσφέρει ένα πολύ καλό τρόπο για να αποκτήσει κάποιος πρακτική εμπειρία πάνω σε πρότζεκτ, καθώς και να εξερευνήσει τον κόσμο του δωρεάν λογισμικού και τις σπουδαίες κοινότητες που αναπτύσσονται γύρω του. \n\nΓια το ScummVM αυτή είναι μια θαυμάσια ευκαιρία για να βελτιώσουμε την τεκμηρίωση του πρότζεκτ μας. Μπορείτε να ρίξετε μια ματιά στη [σελίδα με τις ιδέες μας](https://wiki.scummvm.org/index.php?title=Season_of_Docs/GSoD_Ideas) ή, αν το επιθυμείτε, να μας προτείνετε τις δικές ιδέες - βρείτε μας στον [εξυπηρετητή Discord](https://discord.gg/6TBm9hJ).\n\nΈχουμε πολλά επιτυχημένα φοιτητικά πρότζεκτ ως μέρος του Καλοκαιριού Προγραμματισμού της Google (Google Summer of Code) στα περασμένα χρόνια - ανυπομονούμε να συνεχίσουμε τις επιτυχίες και στο πρόγραμμα Εποχής Εγγράφων Τεκμηρίωσης (Google Season of Docs) και να σας εμπνεύσουμε να συνεργαστείτε μαζί μας και να προσθέσετε την δική σας επιτυχία.\n\nΗ προθεσμία για προτάσεις είναι η 9η Ιουλίου. Παρακαλούμε να διαβάσετε το χρονοδιάγραμμα του προγράμματος, τις οδηγίες και τις Συχνές Ερωτήσεις (FAQ) στον ιστότοπο της [Εποχής Εγγράφων Τεκμηρίωσης (Season of Docs)](https://developers.google.com/season-of-docs)  για πρόσθετες πληροφορίες."
    },
    "20200521": {
        "content": "Πριν πολλά χρόνια, μια εταιρία υπό το όνομα Origin Systems ανέπτυξε την πολυαγαπημένη σειρά παιχνιδιών ρόλων (role-playing games) Ultima. Χάρις στην υπάρχουσα σκληρή δουλειά πολλών που δημιούργησαν αυτοδύναμες (stand-alone) επαναϋλοποιήσεις αυτών των παιχνιδιών, το ScummVM είναι στην ευχάριστη θέση να ανακοινώσει πως δύο από τα παιχνίδια της σειράς είναι έτοιμα για δοκιμές.\n\nΤο πρώτο από αυτά τα παιχνίδια είναι το Ultima IV: Quest of the Avatar, και η μηχανή του βασίζεται σε πρότερη δουλειά από το πρότζεκτ xu4. Μπορείτε να προσδιορίσετε την Αγγλική έκδοση του Ultima IV που έχετε είτε ως αρχική (original) είτε ως βελτιωμένη (enhanced). Στη βελτιωμένη λειτουργία χρησιμοποιούνται τα γραφικά VGA που αναπτύχθηκαν από το πρότζεκτ xu4. Με την ενσωμάτωση στο ScummVM, το παιχνίδι λαμβάνει επίσης πολλές βελτιώσεις, όπως πολλαπλές θέσεις αποθήκευσης προόδου και ρυθμιζόμενες αντιστοιχίες πλήκτρων. Προστίθεται ακόμα και μια μικρή μυστική περιοχή που μόνο οι πιο αφοσιωμένοι εξερευνητές θα καταφέρουν να ανακαλύψουν.\n\nΤο δεύτερο παιχνίδι είναι το Ultima VI, και βασίζεται στο πρότζεκτ Nuvie. Λόγω κάποιου προβλήματος συνεννόησης, το πρότζεκτ Nuvie ενδέχεται να συνεχίσει ως ξεχωριστό πρότζεκτ, αλλά δεδομένης της δουλειάς που έγινε για την ενσωμάτωση του Nuvie στο ScummVM, ελπίζουμε να το υποστηρίζουμε επίσημα και στο ScummVM. Όπως και με το Ultima IV, το Ultima VI υποστηρίζει την αρχική λειτουργία του παιχνιδιού (original game mode), αλλά και τη βελτιωμένη λειτουργία που περικλείει τον χάρτη πλήρους οθόνης από το Nuvie, κιβώτια (container gumps) όπως στο Ultima VII, και άλλες δυνατότητες. Σημειώστε πως η βελτιωμένη λειτουργία ξεκινά με τη διπλή ανάλυση προκαθορισμένη, οπότε για την ώρα, η εισαγωγή μόνο θα εμφανίζεται στο μισό μέρος της οθόνης.\n\nΟπότε βρείτε τα παιχνίδια που έχετε και κάντε μια δοκιμή! Θα χρειαστείτε μια [ημερήσια διανομή ανάπτυξης (daily development build)](https://buildbot.scummvm.org/builds.html). Όπως πάντα, παρακαλούμε να υποβάλετε τις αναφορές σας για προβλήματα στον [ιστότοπο αναφοράς προβλημάτων](https://bugs.scummvm.org/).",
        "title": "Είστε άξιοι να γίνετε το Άβαταρ;"
    },
    "20020701": {
        "content": "Λοιπόν φίλοι μας, είμαστε ακόμα ζωντανοί μέχρι στιγμής. Αυτό τον καιρό μιλάμε με την LucasArts για να δούμε αν μπορούμε να διαπραγματευτούμε μια συμφωνία. Για να πούμε την αλήθεια, ενώ ελπίζουμε ότι κάτι τέτοιο είναι δυνατό, διατηρούμε τις αμφιβολίες μας πως η πρόταση συμφωνίας που ενδέχεται να κάνει η LucasArts θα μας δώσει τις συγκεκριμένες ελευθερίες που χρειαζόμαστε για την ανάπτυξη. Ένας από τους πιο μεγάλους φόβους των περισσότερων εταιριών είναι η άδεια χρήσης GPL (General Public License). Κάποιες εταιρίες θεωρούν πως αυτό δίνει στους χρήστες πάρα πολύ μεγάλο περιθώριο για τη χρήση του λογισμικού τους. Δυστυχώς, αν η LEC συμμερίζεται αυτή την άποψη, μπορεί να χρειαστεί να απορρίψουμε την πρότασή τους. Είναι σχεδόν αδύνατο αν αλλάξει η άδεια ενός λογισμικού που αναπτύσσεται ήδη υπό την GPL άδεια, καθώς αυτό θα σήμαινε ότι θα χρειαζόταν να πάρουμε την συγκατάθεση από κάθε ένα άτομο που συνεισέφερε έστω και μια γραμμή στον κώδικα που περιέχεται στο ScummVM.  \n  \nΜέχρι στιγμής το μεγαλύτερο μέρος της επικοινωνίας μας είναι ανεπίσημο και σχετικά σε γενικές γραμμές, αλλά σας διαβεβαιώνουμε ότι δεν έχουμε εξαφανιστεί, και θα σας ενημερώνουμε για τις τελευταίες εξελίξεις όσο συμβαίνουν!  \n  \nΕπίσης, ευχαριστούμε όσους κάνουν δωρεές στο ScummVM. Έχουμε συγκεντρώσει αυτή τη στιγμή λίγα παραπάνω από $100, που ήταν ο στόχος για να τα χρησιμοποιήσουμε στην αγορά εκδόσεων των παιχνιδιών για δοκιμές, και επίσης αποταμιεύουμε για τον στόχο των $300 για την αγορά μιας άδειας του προγράμματος IDA Pro, που ομολογουμένως είναι το καλύτερο εργαλείο disassembler παγκοσμίως. Συνεχίστε τις συνεισφορές σας :)",
        "title": "Έχουμε πιο πολλές ζωές κι από τον LeChuck!"
    },
    "20020625": {
        "content": "**Ενημέρωση: Το κείμενο της επιστολής, καθώς και η απάντηση της ομάδας μας, βρίσκονται [αρχειοθετημένα στην λίστα επικοινωνίας μέσω email, scummvm-devel](https://sourceforge.net/mailarchive/forum.php?thread_id=837277&forum_id=7223)**  \nΣήμερα είναι μια σημαντική μέρα για το πρότζεκτ ScummVM, καθώς επιτέλους λάβαμε ένα e-mail που περιμέναμε πολύ καιρό από το Νομικό Τμήμα της LucasArts (LucasArts Legal) σχετικά με το πρότζεκτ.  \n  \nΕυτυχώς, δεν φαίνεται να έχουν κάποια έγκυρη διαμαρτυρία. Το μήνυμά τους που αιτείται το \"κατέβασμα\" του ιστοτόπου μας βασίζεται στην υπόθεση ότι διανέμουμε αυτή καθαυτή την μηχανή της LucasArts σε αυτόν τον ιστότοπο. Φυσικά, το ScummVM αποτελεί ένα πλήρως πρωτότυπο έργο που βασίζεται εξίσου σε ανάστροφη μηχανική (reverse engineering) και πρωτότυπη δουλειά αποκωδικοποίησης από πολλά και διάφορα άτομα στην κοινότητά μας, οπότε αυτή η αίτηση δεν μας επηρεάζει κάπως.  \n  \nΕίμαστε ασφαλείς για την ώρα, και ελπίζουμε πως θα συνεχίσουμε τη δουλειά μας για να φέρουμε τα θαυμάσια κλασσικά παιχνίδια της εταιρίας LucasArts στις υπολογιστικές σας συσκευές για πολύ καιρό ακόμα!",
        "title": "Περί νομιμοτήτων!"
    },
    "20190728": {
        "content": "Το έτος είναι το 1685. Ο τόπος οι Βερσαλλίες. Κάποιος έχει απειλήσει να βάλει φωτιά στο κάστρο και ο Alexandre Bontemps, ο Ανώτερος αυλικός του Βασιλιά Λουδοβίκου ΙΔ' (Louis XIV), ζητά τη βοήθειά σας. Έχετε προθεσμία μέχρι το τέλος της μέρας για να κάνετε την έρευνά σας και να σώσετε το κάστρο.\n\nΗ ομάδα του ScummVM ανακοινώνει περήφανα την υποστήριξη για το παιχνίδι Versailles 1685 της Cryo και χρειάζεται τη βοήθειά σας στη δοκιμή του παιχνιδιού. Βρείτε το παιχνίδι σας (υποστηρίζονται οι εκδόσεις για DOS, Windows, και Macintosh του Versailles 1685), κατεβάστε την (πιο πρόσφατη διανομή ανάπτυξης (latest build)](https://buildbot.scummvm.org/builds.html) του ScummVM, και ξεκινήστε την εξερεύνηση του κάστρου και των περιβαλλόντων χώρων. Καθώς θα το κάνετε αυτό, παρακαλούμε να αναφέρεται όποια προβλήματα εντοπίσετε στον [ιστότοπο αναφοράς προβλημάτων](https://bugs.scummvm.org) καθώς και να αποθανατίσετε με [στιγμιότυπα (screenshots)](https://wiki.scummvm.org/index.php?title=Screenshots) τα ενδιαφέροντα μέρη που θα επισκεφτείτε.",
        "title": "Ταξιδέψτε πίσω στο χρόνο και επισκεφθείτε τις Βερσαλλίες στην αυλή του Λουδοβίκου ΙΔ΄(Louis XIV)"
    },
    "20190630": {
        "title": "Περί Quest for Glory, και λίγο από Παιχνίδια Hoyle!",
        "content": "Βρισκόσαστε σε μια σκοτεινή σπηλιά, στη μυστηριώδη χώρα που ονομάζεται Mordavia... Εξοπλίστε τον ήρωά σας και αντιμετωπίστε τον παλιό σας εχθρό, τον μοχθηρό Ad Avis! Και αν τα βρείτε σκούρα με αυτή την αποστολή σας, μπορείτε πάντα να αράξετε με ένα παιχνίδι από τη συλλογή Hoyle!\n\nΗ ομάδα του ScummVM ανακοινώνει περήφανα την υποστήριξη για τα ακόλουθα παιχνίδια, που είναι έτοιμα προς δημόσια δοκιμή:\n\n*   Quest for Glory: Shadows of Darkness (Σκιές του Σκότους) (γνωστό και ως QFG4)\n*   Hoyle Classic Games (Κλασσικά Παιχνίδια)\n*   Hoyle Bridge (Μπριτζ)\n*   Hoyle Children's Collection (Παιδική Συλλογή)\n*   Hoyle Solitaire (Πασιέντζα)\n\nΟι εκδόσεις για CD και δισκέτες (floppy) του QFG4 υποστηρίζονται κι οι δύο. Σημειώστε ότι το παιχνίδι πόκερ από τα Κλασσικά Παιχνίδια Hoyle (Hoyle Classic Games) δεν υποστηρίζεται ακόμα.\n\nΟπότε, βρείτε τα παιχνίδια σας, ή αγοράστε το QFG4 ψηφιακά από το [GOG](https://www.gog.com/game/quest_for_glory), και πάρτε την πιο πρόσφατη [διανομή ανάπτυξης (development build) του ScummVM ](https://buildbot.scummvm.org/builds.html) για την πλατφόρμα της προτίμησής σας. Οποιαδήποτε προβλήματα αντιμετωπίσετε χρειάζεται να τα υποβάλετε στον [ιστότοπο αναφοράς προβλημάτων του ScummVM](https://bugs.scummvm.org/)."
    },
    "20020616": {
        "content": "Βασικά, δεν υπάρχουν πολλά να αναφέρουμε, αλλά μην ανησυχείτε, δεν έχει νεκρώσει το πρότζεκτ. Οι περισσότεροι στην ομάδα του ScummVM είναι απασχολημένοι με θέματα της ζωής τους όπως τις σπουδές και την εργασία τους αυτό τον καιρό, αλλά ελπίζουμε ότι το δυσκολότερο κομμάτι αυτής της περιόδου θα περάσει σύντομα και θα μπορέσουμε να επιστρέψουμε δυναμικά στην επιδιόρθωση κι άλλων προβλημάτων (bugs) και την κυκλοφορία μιας νέας έκδοσης! Παρακάτω δίνουμε ένα πρόχειρο σχέδιο του πώς σκεφτόμαστε να οργανώσουμε τους επόμενους βασικούς στόχους (milestones) του ScummVM:\n\n*   0.2.5: Όλα τα υποστηριζόμενα παιχνίδια να τρέχουν κατά το δυνατόν χωρίς πρόβλημα\n*   0.3.0: Υποστήριξη των The Dig και MI1 VGA Floppy (Δισκέτες)\n*   0.4.0: Υποστήριξη του Indiana Jones and The Last Crusade (Indy 3,  Ο Ιντιάνα Τζόουνς και η Τελευταία Σταυροφορία), και νέες διορθώσεις (bugfixes)\n*   0.5.0: Υποστήριξη του Full Throttle, βασική υποστήριξη των CMI και Maniac Mansion\n*   0.6.0: Περαιτέρω δουλειά στα CMI, MM και νέες διορθώσεις (bugfixes)\n*   0.7.0: Ολοκληρώσιμο Maniac Mansion, και λειτουργικά (playable) Zak McCracken και Loom16\n*   0.8.0: Ολοκληρώσιμα Zak McCracken και Loom16\n*   0.9.0: Διορθώσεις και ολοκληρώσιμο CMI\n*   1.0.0: Το τέλος της αρχής\n\nΠροφανώς αυτό είναι ένα πολύ γενικό πλάνο, που ενδέχεται να αλλάξει αν υπάρξει απρόσμενα σημαντική πρόοδος σε κάποιο παιχνίδι. Αλλά το παρέχουμε ώστε να έχει ο κόσμος μια βασική ιδέα της κατεύθυνσης του πρότζεκτ. Η υποστήριξη του CMI αναμένεται να είναι η δυσκολότερη, καθώς παρουσιάζει δραστικές διαφορές συγκριτικά με τις εκδόσεις της SCUMM με τις οποίες έχουμε ασχοληθεί μέχρι στιγμής. Καλές σας περιπέτειες!",
        "title": "Αναφορά προόδου, αναβιωμένη"
    },
    "20020527": {
        "content": "Οι ημερήσιες διανομές του ScummVM για τα Windows δεν περιέχουν κανένα ιό, ωστόσο μερικά αντιϊικά προγράμματα (anti-virus) όπως το [AntiVir](http://www.free-av.com) αναφέρουν εσφαλμένα ότι βρίσκουν τον πρόσφατο xbox emulator trojan (TR/XBoxEmu.2) σε όλα τα αυτό-αποσυμπιεζόμενα (self extracting) αρχεία που έχουν δημιουργηθεί με τον [SFX Maker](http://www.sfxmaker.cjb.net/)  \n  \nΗ δουλειά πάνω στο ScummVM προχωράει τον τελευταίο καιρό αρκετά αργά, καθώς η κυρίως ομάδα ανάπτυξης είναι αρκετά απασχολημένη με άλλα ζητήματα.\n  \nΈχουμε υπόψιν μας ότι υπάρχουν αρκετά θέματα με το Zak256 και μερικά πολύ σοβαρά στο Simon που εντοπίστηκαν στην έκδοση 0.2.0, και σχεδιάζουμε να κυκλοφορήσουμε μια ενδιάμεση έκδοση (0.2.1) μόλις διορθωθούν. Φυσικά ψάχνουμε και για περισσότερους προγραμματιστές που είναι πρόθυμοι να μας βοηθήσουν, καθώς αυτή την περίοδο μόνο ένα άτομο δουλεύει πάνω στον διερμηνευτή παιχνιδιού καθαυτό (αν και πολλοί άλλοι δουλεύουν σε πιο εξειδικευμένα μέρη της μηχανής).  \n  \nΓνωρίζουμε επίσης και για μια μεταφορά (port) για το GP32 (GamePark 32) που αναπτύσσεται, και ενθαρρύνουμε όποιον ξέρει τον προγραμματιστή που δουλεύει σε αυτό, να τον παροτρύνουν να επικοινωνήσει με τον [Ender](mailto:scummvm@enderboi.com). Μας ενδιαφέρει βεβαίως πολύ η δουλειά που έχει κάνει, και επιθυμούμε να τον προσκαλέσουμε στην ομάδα μας... ωστόσο, μας ενοχλεί αρκετά που έχει κυκλοφορήσει διανομές και δεν υπάρχει εμφανής τρόπος να επικοινωνήσουμε μαζί του για τον πηγαίο κώδικα της μεταφοράς (port) που έχει φτιάξει (όπως ορίζει η άδεια GPL που χρησιμοποιεί το ScummVM)!  \n  \nΜέχρι το επόμενο ενημερωτικό μας δελτίο ... **Δεν μπορώ να το πάρω αυτό! Όχι πραγματικά! Διάβασε τα χείλη μου... Δεν... Μπορώ... Να... Το... Πάρω...Αυτό!**",
        "title": "Αναφορά προόδου"
    },
    "20200927": {
        "title": "Το ScummVM “Interactive Fantasy” 2.2.0 (Διαδραστική Φαντασία) ξεπροβάλει στο Φως",
        "content": "Έχουμε ετοιμάσει μια νέα κυκλοφορία του ScummVM. Είναι μια συναρπαστική έκδοση, καθώς αγκαλιάζει παιχνίδια adventure που κυκλοφόρησαν από το 1976! Σωστά καταλάβατε, το περίφημο _Colossal Cave Adventure_, ένα από τα πρώτα παιχνίδια της κατηγορίας \"Διαδραστικό Μυθιστορήμα\" (Interactive Fiction), υποστηρίζεται πλέον από το ScummVM.\n\nΠέρα από αυτό (και περίπου άλλα 1594 Διαδραστικά Μυθιστορήματα ακόμα), έχουμε προσθέσει τρεις (3) ακόμα μηχανές παιχνιδιών, ενώ επεκτείναμε άλλες τέσσερις (4), με συνέπεια να ενταχθούν τα ακόλουθα παιχνίδια στη λίστα των υποστηριζόμενων τίτλων:\n\n* _Blazing Dragons_\n* _Eye of the Beholder - η Sega CD έκδοση_\n* _Griffon Legend_\n* _Διαδραστικά Μυθιστορήματα_\n* _Operation Stealth_\n* _Police Quest: SWAT_\n* _Prince and the Coward, με μετάφραση στα Αγγλικά_\n* _Ultima IV - Quest of the Avatar_\n* _Ultima VI - The False Prophet_\n* _Ultima VIII - Pagan_\n\nΌπως θα διαπιστώσατε, συνεχίζουμε την εξερεύνησή μας στον κόσμο των RPG παιχνιδιών (παιχνίδια ρόλων).\n\nΆλλες αξιοσημείωτες αλλαγές είναι: μια διανομή για το MorphOS που γράφτηκε πλήρως από την αρχή, ένα υποσύστημα για αυτόματη αποθήκευση παιχνιδιού το οποίο υποστηρίζει σχεδόν κάθε μηχανή του ScummVM, υποστήριξη για εμφάνιση κειμένου από Δεξιά-Προς-τα-Αριστερά στο GUI (γραφικό περιβάλλον διεπαφής) μας, ενημέρωση του κώδικα προσομοίωσης ήχου σε MT-32, και Πλούσια Παρουσίας (Rich Presence) στο Discord.\n\nΠλέον υποστηρίζουμε και διάφορες πρόσθετες εκδόσεις του ίδιου παιχνιδιού γα κάποιους τίτλους, και έχουμε βελτιώσει αισθητά τις μηχανές Illusions, Kyra, Lab, Queen, Titanic, Xeen και ZVision. Υπάρχει επίσης βελτιωμένη υποστήριξη για το Maniac Mansion, τις εκδόσεις του για NES και Apple //gs. Ως συνήθως, συνεχίζουμε να διορθώνουμε και θέματα στον κώδικα πάνω από τριάντα (30) παιχνιδιών της SCI μηχανής και προσθέσαμε υποστήριξη μουσικής Roland D-110 σε αυτά τα παιχνίδια.\n\nΒεβαίως, μπορείτε να βρείτε τις πλήρεις Σημειώσεις Κυκλοφορίας (Release Notes) [εδώ](https://www.scummvm.org/frs/scummvm/2.2.0/ReleaseNotes.html).\n\nΚατεβάστε το ScummVM από τη [σελίδα Λήψεων](https://www.scummvm.org/downloads), ή, αν είσαστε σε Windows ή macOS, τότε μπορείτε να αφήσετε την αυτόματη ενημέρωση να το φέρει σε σας.\n\nΕπιπρόσθετα, κυκλοφορούμε μια νέα διανομή για το Android σε κανάλι δοκιμαστικών εκδόσεων (Beta) και χρειαζόμαστε τη βοήθειά σας με τις δοκιμές. Θα το εκτιμούσαμε πολύ να μας δώσετε τα σχόλιά σας στο [επιμέρους forum μας για την Android διανομή](https://forums.scummvm.org/viewforum.php?f=17).\n\nΉρθε η ώρα να βυθιστείτε σε ένα καλό Διαδραστικό Μυθιστόρημα ή να καβουρντίσετε μερικά τερατάκια στο Ultima με μια Καυτή Φωτιά (Blazing Fire), αν έχετε τη δύναμη του δράκου φυσικά."
    },
    "20020812": {
        "content": "Καλησπέρα σε όλους. Γνωρίζω ότι έχει περάσει καιρός από τότε που είχατε νέα μου, και ίσως αναρωτιέστε γιατί σας κάλεσα εδώ σήμερα. \n  \nΈχω ακούσει τις φήμες πως το πρότζεκτ είναι νεκρό, και θα ήθελα να σας διαβεβαιώσω πως δεν είναι έτσι. Δουλεύουμε πολύ σκληρά τελευταία, και έχουν γίνει πολλές διορθώσεις σε διάφορα παιχνίδια. Μάλιστα, είμαστε σχεδόν έτοιμοι για μια ακόμα επίσημη κυκλοφορία... αλλά περιμένουμε να επιλυθεί το Νομικό Θέμα μας πριν συμβεί αυτό.\n  \nΛοιπόν, πώς πάνε τα πράγματα από Νομικής άποψης; Ο κάποτε διαχειριστής του πρότζεκτ, James 'Ender' Brown, έχει κάνει πολλές διασκέψεις μέσω τηλεφώνου με την LucasArts, και σύντομα θα ανακοινώσουμε μια συμφωνία που θα είναι ικανοποιητική και για τις δύο πλευρές. Θα ήθελα να ευχαριστήσω την LEC που βοήθησε να κρατηθεί το πρότζεκτ ζωντανό, αντί να μας εξαναγκάσει να το εγκαταλείψουμε.  \n  \nΕλπίζουμε πως μέσα στην επόμενη εβδομάδα, θα ανακοινωθούν ειδήσεις σχετικές με το μέλλον μας. Μέχρι τότε, παρακαλούμε να συνεχίσετε τις δωρεές σας, εφόσον είναι στις δυνατότητές σας, και να συνεχίσετε να λέτε σε γνωστούς σας για το πόσο αγαπάτε το ScummVM. Θυμηθείτε,  πως με το να λέει κάποιος πως 'η LucasArts είναι ΣΑΠΙΑ' δεν θα τους πείσει να βοηθήσουν το πρότζεκτ μας... αυτό που θα τους πείσει είναι ο κόσμος που λέει 'το ScummVM είναι Τέλειο'!",
        "title": "Ζητείται: Μια μπάρα σαπούνι"
    },
    "20200430": {
        "title": "Αγγλική μετάφραση για το *The Prince and the Coward* (Ο Πρίγκηπας και ο Δειλός)",
        "content": "Μετά από έξι μήνες δουλειάς και τους κόπους εφτά (7) εθελοντών, είμαστε στην ευχάριστη θέση να ανακοινώσουμε ότι έχουμε ολοκληρώσει την πρώτη έκδοση για την Αγγλική μετάφραση του *The Prince and the Coward* (Ο Πρίγκηπας και ο Δειλός, γνωστό και ως *Książę i Tchórz*). Συνολικά επεξεργάστηκαν, έλεγξαν και μετέφρασαν 2,762 γραμμές διαλόγου με 19,735 λέξεις.\n\nΩστόσο, το αποτέλεσμα δεν είναι ακόμα τέλειο και χρειαζόμαστε τη βοήθεια των φίλων των adventure παιχνιδιών! Η εκδόσεις 2.1.x του ScummVM θα δουλέψουν, αλλά υπάρχει σε αυτές ένα πρόβλημα με την εμφάνιση των περιγραφών αντικειμένων που κουβαλάτε (inventory). Συνεπώς, συνιστούμε την [ημερήσια διανομή](https://buildbot.scummvm.org/builds.html).\n\nΘα χρειαστεί να κατεβάσετε το αρχείο prince_translation.dat από [εδώ](https://github.com/scummvm/scummvm/blob/master/dists/engine-data/prince_translation.dat?raw=true) και να το βάλετε στον κατάλογο ALL/ του παιχνιδιού σας. Κατόπιν, κάνετε ξανά ανίχνευση του παιχνιδιού μέσω του περιβάλλοντος του ScummVM (λειτουργία Προσθήκης Παιχνιδιού), και βεβαιωθείτε ότι εμφανίζει ‘w/translation’ (με μετάφραση) στο πεδίο περιγραφής παιχνιδιού. Μόνο η Πολωνική και η Γερμανική έκδοση μπορούν να μεταφραστούν με αυτό τον τρόπο. Η Ρώσική έκδοση απαιτεί πρόσθετη δουλειά.\n\nΑν αντιμετωπίσετε προβλήματα ασυνέχειας, ασυνέπειας, περίεργες προτάσεις, ή ορθογραφικά και συντακτικά λάθη, μπορείτε ελεύθερα να τα αναφέρετε σε [αυτό το νήμα του forum](https://forums.scummvm.org/viewtopic.php?f=1&t=15125) ή να υποβάλετε τις βελτιώσεις σας απευθείας στον [εξυπηρετητή μεταφράσεων](https://translations.scummvm.org/projects/prince/prince/en/). Χρησιμοποιήστε τις δυνατότητες αναζήτησης για να εντοπίσετε τις προτάσεις που θα θέλατε να βελτιώσετε. Επίσης καλοδεχούμενες είναι εικόνες από στιγμιότυπα (screenshots) με το πρόβλημα ή αποθηκευμένα παιχνίδια αν δεν θέλετε να ασχοληθείτε με τον εξυπηρετητή μεταφράσεων.\n\nΚαλή σας τύχη με τις περιπέτειές σας, όσο οι περισσότεροι μένουμε ακόμα στα σπίτια μας!"
    },
    "20200331": {
        "content": "Η Ομάδα του ScummVM είναι στην ευχάριστη θέση να ανακοινώσει μια νέα διορθωτική έκδοση για τη σειρά εκδόσεων 2.1- το ScummVM 2.1.2, με κωδική ονομασία “Διορθώνοντας Ισχυρά Παράθυρα (Windows)”. Θα παρατηρήσετε πως αυτή τη φορά, η [σελίδα μας για τις Λήψεις του ScummVM](/downloads/) δεν είναι και πολύ εκτεταμένη. Μην ανησυχείτε, δεν έχουμε μειώσει την (αρκετά απίστευτη) φορητότητα (portability) του ScummVM.\n\nΤο ScummVM 2.1.2 είναι μια έκδοση συντήρησης (maintenance) που προορίζεται για Windows και Mac OS X, παρέχοντας μερικές [διορθώσεις](https://www.scummvm.org/frs/scummvm/2.1.2/ReleaseNotes.html) για εκείνες τις πλατφόρμες. Καθώς όλες οι υπόλοιπες πλατφόρμες δεν επηρεάζονται, δεν χρειάζεται να ανησυχείτε για την απουσία ενημέρωσης αν χρησιμοποιείτε κάποια από εκείνες.\n\nΚαθώς θα διαβάζετε τη σελίδα λήψεων, πιθανόν να προσέξετε μια νέα καταχώρηση εκεί, ειδικά αν βρισκόσαστε σε PC που τρέχει Ubuntu: το ScummVM πλέον είναι επίσημα διαθέσιμο από το [Snap Store](https://snapcraft.io/scummvm)! Χάρις στη συνεχή υποστήριξη από τους Alan &quot;popey&quot; Pope και Alan Griffiths, η διανομή του ScummVM μέσω του Snap Store είναι πλέον στο ίδιο επίπεδο με τις υπόλοιπες διανομές μας για Linux. Συγκριτικά με τον παραδοσιακό τρόπο διανομής λογισμικού στο Linux, το Snap Store μας παρέχει πολύ παραπάνω ελευθερία όσον αφορά νέες κυκλοφορίες. Τη στιγμή που κυκλοφορεί μια νέα έκδοση του ScummVM, θα την λαμβάνετε ως αυτοματοποιημένη ενημέρωση.\n\nΤο ScummVM Snap έρχεται σε δύο παραλλαγές. Το κανάλι με τη &quot;σταθερή (stable)&quot; έκδοση περιέχει τις επίσημες κυκλοφορίες μας κάτι που το καθιστά την καλύτερη επιλογή για τους περισσότερους χρήστες. Σε περίπτωση που θέλετε να εξερευνήσετε τις πιο πρόσφατες και σπουδαιότερες δυνατότητες των εκδόσεων υπό ανάπτυξη, απλά ακολουθείστε το κανάλι με την &quot;πειραματική (edge)&quot; έκδοση, οπότε θα έχετε μια νέα ενημερωμένη διανομή κάθε μέρα! Σχεδιάζουμε επίσης μερικές αρκετά τέλειες προσθήκες για το πακέτο Snap - αλλά θα σας πούμε περισσότερα για αυτό αργότερα.\n\nΚαλή σας διασκέδαση!",
        "title": "Το ScummVM 2.1.2 \"Διορθώσεις σε Ισχυρά Παράθυρα\" είναι εδώ!"
    },
    "20020829": {
        "content": "Κυρίες και Κύριοι, Τρικέφαλες μαϊμούδες, και τηλεπαθητικοί εξωγήινοι... ακούστε με λίγο.  \n  \nΠρώτα, έχουμε μια ενημέρωση για τις νομικές μας διαπραγματεύσεις με τη LucasArts. Ελπίζουμε πως βρισκόμαστε πολύ κοντά στο να οριστικοποιήσουμε το διακανονισμό μας, και κάποια στιγμή μέσα στην επόμενη εβδομάδα μάλλον θα κάνουμε μια σχετική ανακοίνωση. Φυσικά, ελπίζαμε να έχουμε κάτι ανακοινώσιμο εδώ και ένα μήνα. Δυστυχώς στη LucasArts είναι αρκετά απασχολημένοι αυτόν τον καιρό, κι έτσι πήρε αρκετό χρόνο για να μπορέσουμε να μιλήσουμε με τα κατάλληλα πρόσωπα.  \n  \nΣε άλλα νέα, θα ήθελα να απαντήσω σε κάτι που μας ζητείται σχεδόν κάθε εβδομάδα. Όχι, το ScummVM δεν βρίσκεται σε θέση να ξεκινήσει να υποστηρίζει ΆΛΛΑ παιχνίδια που δεν κάνουν χρήση της μηχανής SCUMM. Εκτός από την περίπτωση της υποστήριξης του Simon, η τρέχουσα ομάδα έχει ήδη πολύ απασχολημένο πρόγραμμα στην προσπάθειά της να υποστηρίξει τα υπάρχοντα κλασσικά παιχνίδια περιπέτειας (adventure games) της LucasArts. Κι ενώ ενδέχεται να προσθέσουμε υποστήριξη και για άλλα παιχνίδια στο μέλλον, αυτή τη στιγμή δεν είναι στα άμεσα σχέδιά μας... οπότε όλα τα αιτήματα που ζητούν κάτι τέτοιο θα αγνοούνται.  \n  \nΕκτός βέβαια αν συνοδεύονται από χρηματικές δωρεές που θα υπερβαίνουν τα $2,000.  \n  \nΕντωμεταξύ, προτείνουμε να ζητάτε βοήθεια στο θαυμάσιο ιστότοπο [VOGONS](http://vogons.zetafleet.com/) (Very Old Games on New Systems, δηλαδή Πολύ Παλιά Παιχνίδια σε Νέα Συστήματα) αν χρειάζεστε να τρέξετε άλλα παιχνίδια σε σύγχρονα λειτουργικά συστήματα.  \n  \nΛοιπόν, αυτά για την ώρα. Οι δωρεές τελευταία έχουν σχεδόν σταματήσει οπότε, αν δεν το έχετε κάνει ήδη, παρακαλούμε να χρησιμοποιήσετε το κουμπί του PayPal κάτω από το μενού επιλογών στα αριστερά... και να μας στείλετε λίγα μετρητά. Αυτό τον καιρό χρησιμοποιούμε τα χρήματα από τις δωρεές για τα νομικά έξοδα, και την αγορά λογισμικού (όπως μια άδεια ή τρεις για το [IDA Pro](http://www.datarescue.com/), καθώς και παιχνίδια που κάποιοι από τους προγραμματιστές μας μπορεί να μην έχουν ήδη).",
        "title": "Ποτέ μη δώσετε πάνω από 20 δολάρια για ένα παιχνίδι στον υπολογιστή..."
    },
    "20190306": {
        "content": "![GSoC Logo](/data/news/GSoC2017Logo.png)\n\nΠριν κανά δυο μέρες, η Google ανακοίνωσε τους οργανισμούς που προκρίθηκαν για συμμετοχή στο Καλοκαίρι Προγραμματισμού της Google για το 2019. Με μεγάλη μας ευχαρίστηση σας ανακοινώνουμε ότι το ScummVM είναι ανέμεσά τους, μαζί με το αδελφικό πρότζεκτ, το ResidualVM. Το Καλοκαίρι Προγραμματισμού μια ετήσια διοργάνωση της Google για να ενθαρρύνει φοιτητές να συνεισφέρουν σε πρότζεκτ ανοιχτού κώδικα. Οι οργανισμοί ανοιχτού κώδικα παρέχουν μέντορες και επιμέρους πρότζεκτ για εργασία, ενώ η Google δίνει ένα χρηματικό ποσό στους φοιτητές που συμμετέχουν. Μπορείτε να βρείτε περισσότερες πληροφορίες στον [επίσημο ιστότοπο](https://summerofcode.withgoogle.com). Έχουμε επίσης και εμείς μερικές πληροφορίες στο [βίκι μας](http://wiki.scummvm.org/index.php/Summer_of_Code), και συγκεκριμένα [τον κανονισμό για πρότζεκτ](http://wiki.scummvm.org/index.php/Summer_of_Code/Project_Rules) που οι αιτούντες θα πρέπει να ακολουθήσουν.\n\nΕίστε έτοιμοι για μια τρανή περιπέτεια; Θέλετε να προσφέρετε σε ένα από τα μεγαλύτερα γνωστά στην ανθρωπότητα προτζεκτ διατήρησης παιχνιδιών; Τότε το ScummVM και το ResidualVM σας περιμένουν! Ρίξτε μια ματιά στη [σελίδα με τις ιδέες μας](http://wiki.scummvm.org/index.php/Summer_of_Code/GSoC_Ideas_2019). Φυσικά, είστε επίσης ευπρόσδεκτοι να μας παρουσιάσετε τη δική σας ιδέα! Οι φοιτητές έχουν χρόνο μέχρι τις 9 Απριλίου να συντάξουν και να υποβάλουν τις προτάσεις τους για το πρότζεκτ στο οποίο θέλουν να εργαστούν. Οι προτάσεις που θα γίνουν αποδεκτές θα ανακοινωθούν στις 6 Μαΐου, και θα μεσολαβήσουν μερικές εβδομάδες για να δεθείτε με την ομάδα μας πριν την έναρξη της περιόδου προγραμματισμού στις 27 Μαΐου..\n\nΣε κάθε περίπτωση, μη διστάσετε να συζητήσετε μαζί μας στο IRC! Θα μας βρείτε στα κανάλια #scummvm και #residualvm του δικτύου Freenode!",
        "title": "Ετοιμαστείτε - Έρχεται το GSoC 2019!"
    },
    "20021004": {
        "title": "Δεν ψοφήσαμε, Murray, απλά μας καταράστηκαν.",
        "content": "Και τώρα, το ημιετές μας ενημερωτικό δελτίο!  \n  \nΤο νομικό θέμα είναι ακόμα σε εκκρεμότητα, όσο περιμένουμε κάποια απάντηση από τη LucasArts στο τελευταίο μας e-mail.  \n  \nΌσον αφορά την πρόοδο, όσοι παρακολουθούν τις ημερήσιες διανομές του ScummVM θα έχουν προσέξει το νέο περιβάλλον διεπαφής που φτιάξαμε για να εμφανίζεται καθώς παίζετε (in-game). Είναι ακόμα στα σκαριά, οπότε αναμένεται να συμβαίνουν διάφορα παράξενα.  \nΚάποιοι από τους θαυμάσιους προγραμματιστές μας δουλεύουν αυτό τον καιρό για την βελτίωση της υποστήριξης με τους τίτλους The Dig και Full Throttle, καθώς φαίνεται πως ίσως να έχουμε έναν από τους δύο σε ολοκληρώσιμη κατάσταση μέχρι να επιλυθεί το νομικό θέμα και να μπορέσουμε να βγάλουμε την επόμενή μας επίσημη κυκλοφορία.  \n  \nΕν τω μεταξύ, ο κορμός κώδικα στο CVS και οι ημερήσιες διανομές(daily builds) είναι περίπου σε πειραματική μορφή.  \n  \nΣε άλλα θέματα, ψάχνουμε μισθοφόρους για να απαγάγουν δύο τύπους που θα βασανίσουμε για να μας αποκαλύψουν τη λύση σε δύο τρέχοντα 'προβληματικά ζητήματα' στο ScummVM.  \n  \nΧρειαζόμαστε το άτομο που αρχικά επέκτεινε το iMUSE για τον τίτλο \"Sam and Max Hit The Road\". Πάνω κάτω σχεδόν κάθε εναπομένον πρόβλημα την υποστήριξη του παιχνιδιού αυτού στο ScummV σχετίζεται με το σύστημα iMUSE, οπότε αν κανείς μπορεί να 'πιάσει στα χέρια του' κάποιον ή κάποια πληροφορία για αυτό το υποσύστημα, παρακαλούμε επικοινωνήστε με τον [Ender](mailto:scummvm@enderboi.com) για να κανονίσουμε διακριτική παράδοση του... πακέτου.  \nΚατά δεύτερον, χρειαζόμαστε τον [Vince Lee](http://www.mobygames.com/developer/sheet/view/developerId,1526/) για να τον \"ανακρίνουμε\" σχετικά με τη μηχανή ενδιάμεσων σκηνών (cutscene) INSANE που χρησιμοποιείται σε παιχνίδια όπως το Full Throttle. Η έλλειψη πληροφορίας πάνω σε αυτό το σύστημα μας έχει οδηγήσει σε αδιέξοδο όσον αφορά στην πρόοδο με αυτό το παιχνίδι. Αν μπορείτε να μας \"παραδώσετε\" αυτό το άτομο, ή μπορείτε να βρείτε κάποια πληροφορία σχετικά με το INSANE, θα ανταμειφθείτε καλά. Θα τηρηθεί ανωνυμία, για όποιον το επιθυμεί.  \nΕναλλακτικά, μπορούμε να κανονίσουμε κάποια συμφωνία με κάποιον που επιθυμεί να κάνει επιδρομή στα κεντρικά της LucasArts για να πείσει τους ενοίκους εκεί να αποχωριστούν πηγαίο κώδικα και πληροφορία σχετικά με αυτά τα δύο θέματα. Οι δικές μας απόπειρες να διεισδύσουμε σε αυτές τις εγκαταστάσεις έχουν αποτύχει, εξαιτίας μιας μυστηριώδους προσωπικότητας που αποκαλείται \"Διαχείριση\".  \n  \nΣοβαρά, αν κανείς έχει οποιαδήποτε πληροφορία για εμάς σχετικά με αυτούς τους δύο πονοκεφάλους, παρακαλούμε επικοινωνήστε με τον [Ender](mailto:scummvm@enderboi.com). Αν είχατε εργαστεί στο παρελθόν στη LucasArts και επιθυμείτε να βοηθήσετε ανώνυμα, θα το σεβαστούμε. Δεν φαίνεται να υπάρχει λόγος να φοβάται κάποιος να προσφέρει βοήθεια, καθώς οι διαπραγματεύσεις μας δείχνουν πως είναι αρκετά πρόθυμοι να επιτρέψουν την ύπαρξή μας, απλά δεν διατίθενται ('προς το παρόν') να μοιραστούν πρακτικά κάποια πληροφορία ή πηγαίο κώδικα.  \n  \nΕυχαριστούμε που παίζετε μαζί μας, και θυμηθείτε - \"μην πληρώνετε ποτέ πάνω από 20 δολάρια για ένα παιχνίδι στον υπολογιστή\"!"
    },
    "20190413": {
        "content": "![ScummVM Modern Theme Remastered](/data/news/20190413.png)Ο καιρός περνάει πολύ γρήγορα! Έχουν περάσει 10 χρόνια από τότε που κυκλοφορήσαμε το αρχικό \"Μοντέρνο Παρουσιαστικό\" (\"Modern Theme\") για το ScummVM.\n\nΜετά από όλα αυτά τα χρόνια, ήταν πλέον καιρός για μια ενημέρωση.\n\nΤις τελευταίες εβδομάδες, το μέλος της ομάδας του ScummVM, ο mataniko, ενημέρωσε προσεκτικά την εμφάνιση του ScummVM. Το νέο παρουσιαστικό (theme) ακολουθεί μοντέρνες αρχές και πρακτικές σχεδιασμού διατηρώντας παράλληλα τη δική μας σχεδιαστική φιλοσοφία.\n\nΑπό εδώ και στο εξής, οι μελλοντικές εκδόσεις του ScummVM [(συμπεριλαμβανομένης της τρέχουσας ημερήσιας διανομής!)](https://buildbot.scummvm.org/builds.html) θα περιλαμβάνουν το νέο παρουσιαστικό (theme).\n\nΣας λείπει ήδη το παλιό παρουσιαστικό; Μην ανησυχείτε! Μπορείτε να επιλέξετε ακόμα το παλιό \"Μοντέρνο ScummVM\" παρουσιαστικό από τις ρυθμίσεις (options)του ScummVM όποτε το θελήσετε.\n\nΠως το βρίσκετε το νέο παρουσιαστικό; [Πείτε μας τη γνώμη σας στο forum!](https://forums.scummvm.org/viewtopic.php?f=1&t=14850&p=87219) Όπως πάντα, εκτιμούμε πολύ τα σχόλιά σας.",
        "title": "ScummVM: Modern Theme Remastered (Νέα μοντέρνα εμφάνιση για το ScummVM)"
    },
    "20020915": {
        "content": "Στις 16:57 (GMT), στις 17 Σεπτεμβρίου... Εγώ, το ScummVM, θα είμαι επίσημα ενός χρόνου!  \nΔυστυχώς, κανείς δεν μου είπε πότε ήταν τα γενέθλιά μου, μου είπαν ότι είμαι ένα ορφανό! Αλλά θα προσπαθήσω να κάνω ένα πάρτι. Οπότε όλοι σας είστε προσκεκλημένοι να έρθετε στο κανάλι μου στο  IRC, το #scummvm, στο irc.freenode.net!  \n  \nΑν είστε κάποιος διάσημος, ή σας αρέσω, ή οτιδήποτε, και θέλετε να κάνετε μια γρήγορη επίσκεψη για να πείτε ένα \"γειά\" σε μένα και τους [γονείς μου](http://www.scummvm.org/contact.php)... περάστε από εδώ! Ή αν θέλετε να μου στείλετε μια κάρτα γενεθλίων, ή να ενημερώσετε ότι δεν θα έρθετε στο πάρτι,  πηγαίνετε στην σελίδα Επικοινωνίας και στείλτε ένα e-mail στον Endy ή κάποιον άλλο. Ή γράψτε ένα μήνυμα στο νέο γυαλιστερό μου [Forum Γενεθλίων](https://sourceforge.net/forum/forum.php?forum_id=210596). Θα είμαστε εκεί γύρω σχεδόν όλη μέρα.  \n  \nΑν πάλι θέλετε να γνωρίσετε κάποιον από την ομάδα του ScummVM στην πραγματική ζωή, και να του αγοράσετε (δεν έχω μαμάκα! Ουααα!) μια μπίρα ή κάτι τέτοιο.... μπορείτε πάντα να γράψετε στο [Forum Γενεθλίων](https://sourceforge.net/forum/forum.php?forum_id=210596) και να δείτε αν κάποιος βρίσκεται στην περιοχή σας. Είμαι βέβαιος ότι θα το εκτιμούσαν!  \n  \nΑ, επίσης έχασα ένα μικρό μάλλινο γιλέκο με τρία μπλέ ρόδα πάνω του. Αν το δείτε, παρακαλώ να το υποβάλετε στο CVS για μένα!",
        "title": "Hip-Hip Mur-ray!"
    },
    "20201009": {
        "title": "Μια συγχώνευση",
        "content": "*“Συγγνώμη για την αναμονή κ. Flores, είμαι έτοιμος να σας δεχτώ τώρα”*– Grim Fandango.\n\nΣήμερα είναι μια ξεχωριστή μέρα, για διάφορους λόγους. Πρώτα από όλα, κλείσαμε τα 19 χρόνια του ScummVM. Η πρώτη μας δημόσια κυκλοφορία, η έκδοση 0.0.1 του ScummVM, πραγματοποιήθηκε στς 8 Οκτωβρίου, 2001. Και κατά δεύτερον, κάτι ακόμα πραγματοποιήθηκε επιτέλους, κάτι που συζητιόταν για πολύ καιρό: Το πρότζεκτ του ScummVM συγχωνεύεται επίσημα με το πρότζεκτ ResidualVM.\n\nΓια αρκετό καιρό το ScummVM περιοριζόταν σε δισδιάστατα point-and-click παιχνίδια περιπέτειας (2D point-and-click adventure games), και για αυτό το λόγο γεννήθηκε το αδελφικό πρότζεκτ ResidualVM για να υποστηρίξει τρισδιάστατα παιχνίδια (3D games). Αλλά στο εξής, δεν θα υπάρχει καμία σύγχυση σχετικά με το ποιο παιχνίδι υποστηρίζεται από το κάθε πρότζεκτ. Το ScummVM πλέον αγκαλιάζει παιχνίδια περιπέτειας (adventure games) και ρόλων (RPGs), είτε είναι σε 2D είτε σε 3D, είτε point-and-click είτε όχι. Πρόκειται για ένα φυσικό επόμενο βήμα και για τα δύο πρότζεκτ που αναπτύσσονταν παράλληλα και αλληλοσυμπληρώνονταν με ιδέες, διορθωτικές παρεμβάσεις (patches) και σχεδιαστικές αποφάσεις. Πόσω μάλλον όταν πολλά μέλη μας ήδη συνεισέφεραν και στα δύο πρότζεκτ.\n\nΜε αυτή τη συγχώνευση, το ScummVM προσθέτει πολλά παιχνίδια στη λίστα των υποστηριζόμενων τίτλων: το _Grim Fandango_, το _Escape from Monkey Island_, το _Myst III - Exile_, το _The Longest Journey_ και μια ημιτελή μηχανή για το _In Cold Blood_, καθώς και την μηχανή Wintermute 3D.\n\nΜε ενθουσιασμό αγκαλιάζουμε το μεγαλύτερο μέρος της ομάδας του ResidualVM και θα συνεχίσουμε μαζί την ανάπτυξη του ενιαίου πρότζεκτ.\n\nΦυσικά, υπάρχουν ακόμα αρκετά παραπάνω πράγματα να γίνουν και, μέσα στις επόμενες εβδομάδες, θα δείτε περισσότερα επιμέρους τμήματα και πόρους των δύο πρότζεκτ να συγχωνεύονται, όπως το forums, τα βίκι, κλπ.\n\nΜείνετε συντονισμένοι παίζοντας τώρα και σε 3D!"
    },
    "20181210": {
        "title": "Ενημερώσεις για τις υποδομές μας... πάλι!",
        "content": "Τις τελευταίες μέρες, μεταφέραμε όλα τα αρχεία λήψης μας σε μια νέα υποδομή mirroring. Προηγουμένως, κάθε αρχείο προς λήψη προσφερόταν από τον κεντρικό εξυπηρετητή μας που βρίσκεται στην Αυστρία.\n\nΠλέον, τα αρχεία λήψεων παρέχονται από το [MirrorBrain](http://mirrorbrain.org), ένα σύστημα ανακατεύθυνσης λήψεων που μας επιτρέπει να κτίσουμε το δικό μας δίκτυο διανομής περιεχομένου. Το MirrorBrain χρησιμοποιείται ήδη [από πολλά πρότζεκτ ανοιχτού κώδικα](http://mirrorbrain.org/users/).\n\nΤο MirrorBrain προσπαθεί να επιλέξει πάντα τον καλύτερο εξυπηρετητή mirror, βάσει της δική σας τοποθεσίας, ώστε να έχετε όσο το δυνατόν καλύτερη ταχύτητα λήψης.\n\nΚι ενώ έχουμε κάποιους εξυπηρετητές mirror των αρχείων μας σε περιοχές στην Ευρώπη, αυτή τη στιγμή αναζητούμε κόσμο που θα προσφέρει bandwidth και αποθηκευτικό χώρο στις ΗΠΑ και άλλα μέρη του κόσμου. Αν επιθυμείτε να φτιάξετε ένα εξυπηρετητή mirror για το αποθετήριο του ScummVM, παρακαλούμε επικοινωνήστε μαζί μας με E-Mail στο [serra@scummvm.org](mailto:serra@scummvm.org).\n\nΑν αντιμετωπίσετε προβλήματα με το νέο σύστημα λήψεων, μπορείτε ελεύθερα να αφήσετε μια αναφορά με σχόλιό σας στο [forum μας](https://forums.scummvm.org/viewtopic.php?f=1&t=14761#p86624)."
    },
    "20180701": {
        "content": "Πέρα από τη συνεχή δουλειά μας για τη βελτίωση της συμβατότητας του ScummVM και την υλοποίηση νέων παιχνιδιών, μερικές φορές εργαζόμαστε και για τη βελτίωση του γενικού παρουσιαστικού του πρότζεκτ.\n\nΚατά τους τελευταίους δυο μήνες, ο μακρόχρονος φίλος του ScummVM και νέο μέλος της ομάδας, ο Mataniko, δούλεψε σκληρά για να βελτιώσει το σχεδιασμού του ιστοτόπου που εξυπηρετεί το πρότζεκτ για περισσότερο από μια δεκαετία. Μπορούμε περήφανα να πούμε ότι ο ιστότοπος του ScummVM είναι πλέον πλήρως αποκρίσιμο και απολύτως πανέμορφο στο PC και τα κινητά σας.\n\nΑν έχετε προβλήματα με τον ανανεωμένο ιστότοπο ή νιώθετε ότι κάτι λείπει, παρακαλούμε να μας ενημερώσετε στην [Υπηρεσία Αναφοράς Προβλημάτων](https://github.com/scummvm/scummvm-web/issues).",
        "title": "Η ιστοσελίδα μας ανανεώθηκε!"
    },
    "20181023": {
        "content": "Για τις επόμενες λίγες ώρες, το Forum του ScummVM και το Wiki μας δεν θα είναι διαθέσιμα, καθώς θα πραγματοποιούνται εργασίες για τη συντήρηση της υποδομής και των δύο ιστοτόπων.\n\nΔουλεύουμε σκληρά για να επαναφέρουμε σε λειτουργία το συντομότερο δυνατό, ευχαριστούμε!",
        "title": "Εργασίες συντήρησης στο Forum και το Βίκι"
    },
    "20180629": {
        "content": "Με μεγάλη χαρά ανακοινώνουμε ότι οι φίλοι μας στη Cyan, Inc. [κυκλοφόρησαν σήμερα την 25η Επετειακή Συλλογή τους για τη σειρά Myst (25th Anniversary Collection of the Myst series) ](https://www.gog.com/news/release_myst_iii_exile_myst_iv_revelation?pp=22d200f8670dbdb3e253a90eee5098477c95c23d) σε ψηφιακή μορφή στο GOG.com.\n\nΤα **[Myst — Masterpiece Edition](https://www.gog.com/game/myst_masterpiece_edition?pp=22d200f8670dbdb3e253a90eee5098477c95c23d)** και **[Riven — The Sequel to Myst](https://www.gog.com/game/riven_the_sequel_to_myst?pp=22d200f8670dbdb3e253a90eee5098477c95c23d)** χρησιμοποιούν την υλοποίηση της μηχανής τους από το ScummVM, ενώ το **[Myst III — Exile](https://www.gog.com/game/myst_3_exile?pp=22d200f8670dbdb3e253a90eee5098477c95c23d)** χρησιμοποιεί την υλοποίηση του από το ResidualVM.\n\nΤις τελευταίες εβδομάδες, οι ομάδες της Cyan και του ScummVM μαζί πραγματοποίησαν μεγάλα άλματα προόδου όσον αφορά την βελτίωση συμβατότητας των παιχνιδιών. Με εντατικές δοκιμές, καταφέραμε ήδη να διορθώσουμε τα περισσότερα θέματα που είχαν αναφερθεί για τα παιχνίδια στο ScummVM και το ResidualVM. Ωστόσο, η φύση της ανάπτυξης κώδικα είναι τέτοια που καθιστά πιθανόν να μας ξέφυγε κάτι, οπότε χρειαζόμαστε τη βοήθειά σας εδώ.\n\nΕνώ μπορούμε να διορθώνουμε προβλήματα με τις εκδόσεις των παιχνιδιών που θα διατίθενται από το GOG.com σε μελλοντικό χρόνο με μια απλή ενημέρωση, αυτό δεν θα είναι εφικτό για την επερχόμενη κυκλοφορία της Συλλεκτικής Έκδοσης σε DVD, κι έτσι χρειάζεται να επιβεβαιώσουμε ότι έχουμε ξετρυπώσει κατά το δυνατόν όλα τα προβλήματα πριν παρασκευαστούν τα DVD.\n\nΟπότε, πάρτε την έκδοση από το GOG.com ή αν στηρίξατε τη Cyan στην καμπάνια τους στο Kickstarter, εξαργυρώστε τον κωδικό που έχετε. Επισκεφτείτε το νησί του Myst, γυρίστε όλη την Εποχή 233 (Age 233), αράξτε στη Releeshahn και αναφέρετε όσα προβλήματα εντοπίσετε στο [Σύστημα Αναφοράς Προβλημάτων](http://bugs.scummvm.org/).\n\nΚαι σας παρακαλώ... φέρτε μου τις μπλε σελίδες!",
        "title": "Το Τέλος Δεν Γράφτηκε Ακόμα!"
    },
    "20021207": {
        "title": "Είναι αλήθεια; Είναι πουλί; Μήπως αεροπλάνο...;"
    },
    "20021108": {
        "content": "Χαιρετίζουμε τους φίλους της περιπέτειας!  \n  \nΤο SourceForge, που φιλοξενεί το πρότζεκτ μας, θα πραγματοποιήσει εργασίες μεταφοράς υλικού στις 14 και 17 Νοεμβρίου. Κατά τη διάρκεια των εργασιών, θα προξενηθούν κάποιες διακοπές υπηρεσίας:  \n\n*  Στις 14: Οι Λήψεις (Downloads) του ScummVM και οι Λίστες Αλληλογραφίας (Mailing Lists) δεν θα λειτουργούν μεταξύ περίπου τις 16:00 ώρα Ειρηνικού (Pacific Time, GMT-8) και τις 19:00.\n* Στις 17: Ο κεντρικός ιστότοπος του ScummVM, και ο κορμός κώδικα στο CVS, δεν θα είναι διαθέσιμα από τις 10:00 ώρα Ειρηνικού. Η διακοπή αυτή μπορεί να διαρκέσει μέχρι και 12 ώρες, αλλά ελπίζουμε ότι θα κρατήσει λιγότερο!\n\n  \n  \nΕυχαριστούμε, και παρακαλούμε να προτιμήσετε ξανά το Snuckeys για τις αγορές σας!",
        "title": "Ειδοποίηση μη διαθεσιμότητας"
    },
    "20021105": {
        "content": "Λοιπόν, από ό,τι φαίνεται έχει χαθεί η επικοινωνία με τη LucasArts, καθώς δεν είχαμε απάντηση τους εδώ και αρκετές εβδομάδες. Οπότε, υποθέτοντας πως δεν θα μας στείλουν αναπάντεχα κάποιο e-mail για να μας σταματήσουν, ετοιμαζόμαστε για την κυκλοφορία της έκδοσης 0.3.0.  \n  \nΠρωταρχικά, το ScummVM 0.3.0 θα προσφέρει υποστήριξη για τους παρακάτω τίτλους:  \n\n*   Zak McKracken (έκδοση FmTowns με 256 Χρώματα)\n*   Monkey Island (VGA Floppy και Enhanced CD)\n*   Monkey Island II\n*   Loom (έκδοση CD Talkie)\n*   Indiana Jones and the Fate of Atlantis\n*   Day of the Tentacle\n*   Sam and Max Hit the Road\n*   The Dig\n*   Simon The Sorcerer 1\n\n  \nΗ επόμενη μεγάλη μας έκδοση, η 0.4.0, θα υποστηρίζει επίσης τους:  \n\n*   Simon The Sorcerer 2\n*   Full Throttle\n*   Indiana Jones and Last Crusade (έκδοση με 256 χρώματα)\n\n  \n  \nΆρα λοιπόν, πως μπορείτε να μας βοηθήσετε; Αυτή τη στιγμή χρειαζόμαστε κόσμο να δοκιμάσει όλα τα υποστηριζόμενα παιχνίδια και να μας ενημερώσει για την ύπαρξη προβλημάτων που θα τα καθιστούν μη-ολοκληρώσιμα. Για λεπτομέρειες σχετικά με το πώς μπορείτε να το κάνετε αυτό, δείτε στις [Πληροφορίες Κυκλοφορίας του ScummVM 0.3.0](http://www.scummvm.org/documentation.php?view=release).",
        "title": "Είναι μια βρώμικη (SCUMMy) δουλειά, αλλά κάποιος πρέπ..."
    },
    "20021017": {
        "content": "Σε πρόσφατο μήνυμα που δημοσιεύτηκε στην λίστα αλληλογραφίας των μελών της ομάδας του scummvm (development list) περιγράφεται λεπτομερώς η τρέχουσα κατάσταση του πρότζεκτ, συμπεριλαμβανομένης μιας ανάλυσης των στόχων για την επόμενη μας κυκλοφορία, και μιας ενημέρωσης για το νομικό θέμα.  \n  \nΟ σύνδεσμος προς [το  e-mail για την Κατάσταση του SCUMM είναι εδώ](http://www.scummvm.org/status.php)",
        "title": "Η κατάσταση του SCUMM (καθάρματος)"
    },
    "20201025": {
        "content": "Η νέα και καλογυαλισμένη έκδοση του ScummVM 2.2.1 για το Android κυκλοφορεί τώρα στο Google Play Store. Μετά από μια αρκετά μεγάλη περίοδο αφοσιωμένης δουλειάς από μέλη της ομάδας μας, και από ένα μήνα δημόσιας δοκιμαστικής έκδοσης (beta) κατά την οποία μέλη της κοινότητάς μας ανέφεραν διάφορα θέματα για να φτιάξουμε, είμαστε επιτέλους έτοιμη να σας δώσουμε τη σταθερή έκδοση για την εφαρμογή ScummVM Android.\n\nΗ εφαρμογή αυτή είναι σε μεγάλο βαθμό γραμμένη από την αρχή και δοκιμασμένη σε σύγχρονες συσκευές Android, που \"τρέχουν\" μέχρι και Android 10+. Περικλείει νέες δυνατότητες που την φέρνουν στο ίδιο επίπεδο με την εφαρμογή ScummVM για συμβατικούς υπολογιστές. Τέτοιες δυνατότητες είναι η υποστήριξη του FluidSynth, της αποθήκευσης στο Νέφος (Cloud Saves) και περισσότερες επιλογές γλωσσών για το περιβάλλον διεπαφής. Επίσης περιέχεται η δυνατότητα δημιουργίας τοπικού εξυπηρετητή αρχείων (Local File Server (LAN)), με την οποία η συσκευή σας μπορεί να λειτουργήσει προσωρινά ως εξυπηρετητής για μεταφορά αρχείων, επιτρέποντάς τη λήψη αρχείων (όπως αποθηκευμένα αρχεία παιχνιδιών ή το αρχείο ρυθμίσεων του ScummVM) ή και αποστολή νέων αρχείων (όπως τα αρχείων δεδομένων ενός παιχνιδιού), όλα αυτά με την απλή χρήση ενός φυλλομετρητή (web browser) από το PC σας ή κάποια άλλη συσκευή.\n\nΜε αυτή την κυκλοφορία έχουμε επιλύσει κάποια μακροχρόνια προβλήματα όπως:\n\n* αναβάθμιση από προηγούμενες εκδόσεις χωρίς απώλεια πρόσβασης στο αρχικό αρχείο ρυθμίσεων και τον κατάλογο αποθηκευμένων παιχνιδιών (save files)\n* πλοήγηση στους φακέλους (βάσει ρυθμίσεων δικαιωμάτων πρόσβασης σε αποθηκευτικό χώρο της συσκευής σας)\n* Λειτουργικά ειδικά πλήκτρα στο εικονικό πληκτρολόγιο (όπως τα F-πλήκτρα) καθώς και χειρισμός επαναλαμβανόμενων πλήκτρων (κράτημα πατημένου πλήκτρου)\n\nΆλλες αξιοσημείωτες βελτιώσεις έγιναν στο περιβάλλον διεπαφής της εφαρμογής, όπως η δυνατότητα επιλογής μεταξύ φίλτρου γραφικών (δι-γραμμικής κλιμάκωσης (bilinear)) στο περιβάλλον διεπαφής χρήστη (GUI) ή απουσίας φίλτρου (χρήση κλιμάκωσης κοντινότερου γείτονα (nearest neighbor)). Υλοποιήθηκαν πολλές διορθώσεις στο εικονικό πληκτρολόγιο που βελτίωσαν την αποκρισιμότητά του και το έφεραν πιο κοντά στην προσομοίωση της συμπεριφοράς ενός πραγματικού πληκτρολογίου. Επίσης υλοποιήθηκε υποστήριξη για χρήση του αναλογικού μοχλού στο χειριστήριό σας για την κίνηση του εικονικού κέρσορα ποντικιού στην οθόνη.\n\nΜε την αναβάθμιση στη νέα 2.2.1 έκδοση θα είστε σε θέση να απολαύσετε υποστήριξη για όλες τις μηχανές παιχνιδιών που υλοποιήθηκαν στο ScummVM μετά την έκδοση 2.0.0, που σημαίνει ότι θα μπορείτε να παίξετε τίτλους όπως τα  Blade Runner, Ultima IV, Quest for Glory IV. Επίσης θα έχετε όλες τις διορθώσεις και βελτιώσεις που έγιναν στις υπάρχουσες μηχανές.\n\nΦυσικά, εξακολουθούμε να παρακολουθούμε τα σχόλια της κοινότητάς μας και δεχόμαστε προτάσεις για βελτίωση. Όπως πάντα, παρακαλούμε να αναφέρετε προβλήματα που αντιμετωπίσατε στον [ιστότοπο αναφοράς προβλημάτων του ScummVM](https://bugs.scummvm.org).\n\nΕυχαριστούμε όσους συμμετείχαν στην δοκιμαστική φάση για τα πολύτιμα σχόλια τους και ελπίζουμε ότι θα απολαύσετε αυτή την έκδοση του ScummVM Android.",
        "title": "Αγάπη για το Android"
    }
}
